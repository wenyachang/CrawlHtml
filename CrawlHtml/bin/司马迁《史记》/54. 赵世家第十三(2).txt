 <p>　三年，城z。四年，与韩会于区鼠。五年，娶韩女为夫人。</p><p>八年，韩击秦，不胜而去。五国相王，赵独否，曰：”无其实，敢处其名乎！“令国人谓已曰”君“。</p><p>九年，与韩、魏共击秦，秦败我，斩首八万级。齐败我观泽。十年，秦取我中都及西阳。齐破燕。燕相子之为君，君反为臣。十一年，王召公子职於韩，立以为燕王，“使乐池送之。十三年，秦拔我蔺，虏将军赵庄。楚、魏王来，过邯郸。十四年，赵何攻魏。</p><p>十六年，秦惠王卒。王游大陵。他日，王梦见处女鼓琴而歌诗曰：”美人荧荧兮，颜若苕之荣。命乎命乎，曾无我嬴！“异日，王饮酒乐，数言所梦，想见其状。吴广闻之，因夫人而内其女娃嬴。孟姚也。孟姚甚有宠於王，是为惠后。</p><p>十七年，王出九门，为野台，以望齐、中山之境。</p><p>十八年，秦武王与孟说举龙文赤鼎，绝膑而死。赵王使代相赵固迎公子稷於燕，送归，立为秦王，是为昭王。</p><p>十九年春正月，大朝信宫。召肥义与议天下，五日而毕。王北略中山之地，至於房子，遂之代，北至无穷，西至河，登黄华之上。召楼缓谋曰：”我先王 因世之变，以长南O之地，属阻漳、滏之险，立长城，又取蔺、郭狼，败林人於荏，而功未遂。今中山在我腹心，北有燕，东有胡，西有林胡、楼烦、秦、韩之边， 而无兵之救，是亡社稷，柰何？夫有高世之名，必有遗俗之累。吾欲胡服。“楼缓曰：”善。“群臣皆不欲。</p><p>於是肥义侍，王曰：”简、襄主之烈，计胡、翟之利。为人臣者，宠有孝弟长幼顺明之节，通有补民益主之业，此两者臣之分也。今吾欲继襄主之迹，开 於胡、翟之乡，而卒世不见也。为敌弱，用力少而功多，可以毋尽百姓之劳，而序往古之勋。夫有高世之功者，负遗俗之累；有独智之虑者，任骜民之怨。今吾将胡 服骑射以教百姓，而世必议寡人，柰何？“肥义曰：”臣闻疑事无功，疑行无名。王既定负遗俗之虑，殆无顾天下之议矣。夫论至德者不和於俗，成大功者不谋於 众。昔者舜舞有苗，禹袒裸国，非以养欲而乐志也，务以论德而约功也。愚者成事，智者睹未形，则王何疑焉。“王曰：”吾不疑胡服也，吾恐天下笑我也。狂夫 之乐，智者哀焉；愚者所笑，贤者察焉。世有顺我者，胡服之功未可知也。虽驱世以笑我，胡地中山吾必有之。“於是遂胡服矣。</p><p>使王告公子成曰：”寡人胡服，将以朝也，亦欲叔服之。家听於亲而国听於君，古今之公行也。子不反亲，臣不逆君，兄弟之通义也。今寡人作教易服 而叔不服，吾恐天下议之也。制国有常，利民为本；从政有经，令行为上。明德先论於贱，而行政先信於贵。今胡服之意，非以养欲而乐志也；事有所止而功有所 出，事成功立，然后善也。今寡人恐叔之逆从政之经，以辅叔之议。且寡人闻之，事利国者行无邪，因贵戚者名不累，故原慕公叔之义，以成胡服之功。使谒之 叔，请服焉。“公子成再拜稽首曰：”臣固闻王之胡服也。臣不佞，寝疾，未能趋走以滋进也。王命之，臣敢对，因竭其愚忠。曰：臣闻中国者，盖聪明徇智之所居 也，万物财用之所聚也，贤圣之所教也，仁义之所施也，诗书礼乐之所用也，异敏技能之所试也，远方之所观赴也，蛮夷之所义行也。今王舍此而袭远方之服，变古 之教，易古人道，逆人之心，而怫学者，离中国，故臣原王图之也。“使者以报。王曰：”吾固闻叔之疾也，我将自往请之。“</p><p>王遂往之公子成家，因自请之，曰：”夫服者，所以便用也；礼者，所以便事也。圣人观乡而顺宜，因事而制礼，所以利其民而厚其国也。夫翦发文身， 错臂左衽，瓯越之民也。黑齿雕题，s冠秫绌，大吴之国也。故礼服莫同，其便一也。乡异而用变，事异而礼易。是以圣人果可以利其国，不一其用；果可以便其 事，不同其礼。儒者一师而俗异，中国同礼而教离，况於山谷之便乎？故去就之变，智者不能一；远近之服，贤圣不能同。穷乡多异，曲学多辩。不知而不疑，异於 己而不非者，公焉而众求尽善也。今叔之所言者俗也，吾所言者所以制俗也。吾国东有河、薄洛之水，与齐、中山同之，东有燕、东胡之境，而西有楼烦、秦、韩之 边，今无骑射之备。故寡人无舟楫之用，夹水居之民，将何以守河、薄洛之水；变服骑射，以备燕、三胡、秦、韩之边。且昔者简主不塞晋阳以及上党，而襄主并戎 取代以攘诸胡，此愚智所明也。先时中山负齐之兵，侵暴吾地，系累吾民，引水围z，微社稷之神灵，则z几於不守也。先王丑之，而怨未能报也。今骑射之备， 近可以便上党之形，而远可以报中山之怨。而叔顺中国之俗以逆简、襄之意，恶变服之名以忘z事之丑，非寡人之所望也。“公字成再拜稽首曰：”臣愚，不达於王 之义，敢道世俗之闻，臣之罪也。今王将继简、襄之意以顺先王之志，臣敢不听命乎！“再拜稽首。乃赐胡服。明日，服而朝。於是始出胡服令也。</p><p>赵文、赵造、周、赵俊皆谏止王毋胡服，如故法便。王曰：”先王不同俗，何古之法？帝王不相袭，何礼之循？戏、神农教而不诛，黄帝、尧、舜诛 而不怒。及至三王，随时制法，因事制礼。法度制令各顺其宜，衣服器械各便其用。故礼也不必一道，而便国不必古。圣人之兴也不相袭而王，夏、殷之衰也不易礼 而灭。然则反古未可非，而循礼未足多也。且服奇者志淫，则是邹、鲁无奇行也；俗辟者民易，则是吴、越无秀士也。且圣人利身谓之服，便事谓之礼。夫进退之 节，衣服之制者，所以齐常民也，非所以论贤者也。故齐民与俗流，贤者与变俱。故谚曰『以书御者不尽马之情，以古制今者不达事之变』。循法之功，不足以高 世；法古之学，不足以制今。子不及也。“遂胡服招骑射。</p><p>二十年，王略中山地，至宁葭；西略胡地，至榆中。林胡王献马。归，使楼缓之秦，仇液之韩，王贲之楚，富丁之魏，赵爵之齐。代相赵固主胡，致其兵。</p><p>二十一年，攻中山。赵为右军，许钧为左军，公子章为中军，王并将之。牛翦将车骑，赵希并将胡、代。赵与之陉，合军曲阳，攻取丹丘、华阳、鸱之 塞。王军取z、石邑、封龙、东垣。中山献四邑和，王许之，罢兵。二十三年，攻中山。二十五年，惠后卒。使周胡服傅王子何。二十六年，复攻中山，攘地北至 燕、代，西至云中、九原。</p><p>二十七年五月戊申，大朝於东宫，传国，立王子何以为王。王庙见礼毕，出临朝。大夫悉为臣，肥义为相国，并傅王。是为惠文王。惠文王，惠后吴娃子也。武灵王自号为主父。</p><p>主父欲令子主治国，而身胡服将士大夫西北略胡地，而欲从云中、九原直南袭秦，於是诈自为使者入秦。秦昭王不知，已而怪其状甚伟，非人臣之度，使人逐之，而主父驰已脱关矣。审问之，乃主父也。秦人大惊。主父所以入秦者，欲自略地形，因观秦王之为人也。</p><p>惠文王二年，主父行新地，遂出代，西遇楼烦王於西河而致其兵。</p><p>三年，灭中山，迁其王於肤施。起灵寿，北地方从，代道大通。还归，行赏，大赦，置酒T五日，封长子章为代安阳君。章素侈，心不服其弟所立。主父又使田不礼相章也。</p><p>李兑谓肥义曰：”公子章壮而志骄，党众而欲大，殆有私乎？田不礼之为人也，忍杀而骄。二人相得，必有谋阴贼起，一出身徼幸。夫小人有欲，轻虑 浅谋，徒见其利而不顾其害，同类相推，俱入祸门。以吾观之，必不久矣。子任重而势大，乱之所始，祸之所集也，子必先患。仁者爱万物而智者备祸於未形，不仁 不智，何以为国？子奚不称疾毋出，传政於公子成？毋为怨府，毋为祸梯。“肥义曰：”不可，昔者主父以王属义也，曰：『毋变而度，毋异而虑，坚守一心，以殁 而世。』义再拜受命而籍之。今畏不礼之难而忘吾籍，变孰大焉。进受严命，退而不全，负孰甚焉。变负之臣，不容於刑。谚曰『死者复生，生者不愧』。吾言已在 前矣，吾欲全吾言，安得全吾身！且夫贞臣也难至而节见，忠臣也累至而行明。子则有赐而忠我矣，虽然，吾有语在前者也，终不敢失。“李兑曰：”诺，子勉之 矣！吾见子已今年耳。“涕泣而出。李兑数见公子成，以备田不礼之事。</p><p>异日肥义谓信期曰：”公子与田不礼甚可忧也。其於义也声善而实恶，此为人也不子不臣。吾闻之也，奸臣在朝，国之残也；谗臣在中，主之蠹也。此人 贪而欲大，内得主而外为暴。矫令为慢，以擅一旦之命，不难为也，祸且逮国。今吾忧之，夜而忘寐，饥而忘食。盗贼出入不可不备。自今以来，若有召王者必见吾 面，我将先以身当之，无故而王乃入。“信期曰：”善哉，吾得闻此也！“</p><p>四年，朝群臣，安阳君亦来朝。主父令王听朝，而自从旁观窥群臣宗室之礼。见其长子章比灰玻反北面为臣，诎於其弟，心怜之，於是乃欲分赵而王章於代，计未决而辍。</p><p>主父及王游沙丘，异宫，公子章即以其徒与田不礼作乱，诈以主父令召王。肥义先入，杀之。高信即与王战。公子成与李兑自国至，乃起四邑之兵入距 难，杀公子章及田不礼，灭其党贼而定王室。公子成为相，号安平君，李兑为司寇。公子章之败，往走主父，主主开之，成、兑因围主父宫。公子章死，公子成、李 兑谋曰：”以章故围主父，即解兵，吾属夷矣。“乃遂围主父。令宫中人”後出者夷“，宫中人悉出。主父欲出不得，又不得食，探爵d而食之，三月馀而饿死沙丘 宫。主父定死，乃发丧赴诸侯。</p><p>是时王少，成、兑专政，畏诛，故围主父。主父初以长子章为太子，後得吴娃，爱之，为不出者数岁，生子何，乃废太子章而立何为王。吴娃死，爱弛，怜故太子，欲两王之，犹豫未决，故乱起，以至父子俱死，为天下笑，岂不痛乎！</p><p>五年，与燕|、易。八年，城南行唐。九年，赵梁将，与齐合军攻韩，至鲁关下。及十年，秦自置为西帝。十一年，董叔与魏氏伐宋，得河阳於魏。秦取 梗阳。十二年，赵梁将攻齐。十三年，韩徐为将，攻齐。公主死。十四年，相国乐毅将赵、秦、韩、魏、燕攻齐，取灵丘。与秦会中阳。十五年，燕昭王来见。赵与 韩、魏、秦共击齐，齐王败走，燕独深入，取临。</p><p>十六年，秦复与赵数击齐，齐人患之。苏厉为齐遗赵王书曰：</p><p>臣闻古之贤君，其德行非布於海内也，教顺非洽於民人也，祭祀时享非数常於鬼神也。甘露降，时雨至，年Y丰孰，民不疾疫，众人善之，然而贤主图之。</p><p>今足下之贤行功力，非数加於秦也；怨毒积怒，非素深於齐也。秦赵与国，以徵兵於韩，秦诚爱赵乎？其实憎齐乎？物之甚者，贤主察之。秦非爱赵而 憎齐也，欲亡韩而吞二周，故以齐Z天下。恐事之不合，故出兵以劫魏、赵。恐天下畏己也，故出质以为信。恐天下亟反也，故徵兵於韩以威之。声以德与国，实而 伐空韩，臣以秦计为必出於此。夫物固有势异而患同者，楚久伐而中山亡，今齐久伐而韩必亡。破齐，王与六国分其利也。亡韩，秦独擅之。收二周，西取祭器，秦 独私之。赋田计功，王之获利孰与秦多？</p><p>说士之计曰：”韩亡三川，魏亡晋国，市朝未变而祸已及矣。“燕尽齐之北地，去沙丘、钜鹿敛三百里，韩之上党去邯郸百里，燕、秦谋王之河山，间三 百里而通矣。秦之上郡近挺关，至於榆中者千五百里，秦以三郡攻王之上党，羊肠之西，句注之南，非王有已。逾句注，斩常山而守之，三百里而通於燕，代马胡犬 不东下，昆山之玉不出，此三宝者亦非王有已。王久伐齐，从秦攻韩，其祸必至於此。原王孰虑之。</p><p>且齐之所以伐者，以事王也；天下属行，以谋王也。燕秦之约成而兵出有日矣。五国三分王之地，齐倍五国之约而殉王之患，西兵以禁秦，秦废帝请服，反y分、先俞於赵。齐之事王，宜为上佼，而今乃抵罪，臣恐天下後事王者之不敢自必也。原王孰计之也。</p><p>今王毋与天下攻齐，天下必以王为义。齐抱社稷而厚事王，天下必尽重王义。王以天下善秦，秦暴，王以天下禁之，是一世之名宠制於王也。於是赵乃辍，谢秦不击齐。</p><p>王与燕王遇。廉颇将，攻齐昔阳，取之。</p><p>十七年，乐毅将赵师攻魏伯阳。而秦怨赵不与己击齐，伐赵，拔我两城。十八年，秦拔我石城。王再之卫东阳，决河水，伐魏氏。大潦，漳水出。魏来相赵。十九年，秦取我二城。赵与魏伯阳。赵奢将，攻齐麦丘，取之。</p><p>二十年，廉颇将，攻齐。王与秦昭王遇西河外。</p><p>二十一年，赵徙漳水武平西。二十二年，大疫。置公子丹为太子。</p><p>二十三年，楼昌将，攻魏几，不能取。十二月，廉颇将，攻几，取之。二十四年，廉颇将，攻魏房子，拔之，因城而还。又攻安阳，取之。二十五年，燕周将，攻昌城、高唐，取之。与魏共击秦。秦将白起破我华阳，得一将军。二十六年，取东胡欧代地。</p><p>二十七年，徙漳水武平南。封赵豹为平阳君。河水出，大潦。</p><p>二十八年，蔺相如伐齐，至平邑。罢城北九门大城。燕将成安君公孙操弑其王。二十九年，秦、韩相攻，而围阏与。赵使赵奢将，击秦，大破秦军阏与下，赐号为马服君。</p><p>三十三年，惠文王卒，太子丹立，是为孝成王。</p><p>孝成王元年，秦伐我，拔三城。赵王新立，太后用事，秦急攻之。赵氏求救於齐，齐曰：”必以长安君为质，兵乃出。“太后不肯，大臣谏。太后明谓 左右曰：”复言长安君为质者，老妇必唾其面。“左师触龙言原见太后，太后盛气而胥之。入，徐趋而坐，自谢曰：”老臣病足，曾不能疾走，不得见久矣。窃自 恕，而恐太后体之有所苦也，故原望见太后。“太后曰：”老妇恃辇而行耳。“曰：”食得毋衰乎？“曰：”恃粥耳。“曰：”老臣间者殊不欲食，乃步，日三四 里，少益嗜食，和於身也。“太后曰：”老妇不能。“太后不和之色少解。左师公曰：”老臣贱息舒祺最少，不肖，而臣衰，窃怜爱之，原得补黑衣之缺以卫王宫， 昧死以闻。“太后曰：”敬诺。年几何矣？“对曰：”十五岁矣。虽少，原及未填沟壑而之。“太后曰：”丈夫亦爱怜少子乎？“对曰：”甚於妇人。“太后笑 曰：”妇人异甚。“对曰：”老臣窃以为媪之爱燕后贤於长安君。“太后曰：”君过矣，不若长安君之甚。“左师公曰：”父母爱子则为之计深远。媪之送燕后也， 持其踵，为之泣，念其远也，亦哀之矣。已行，非不思也，祭祀则祝之曰『必勿使反』，岂非计长久，为子孙相继为王也哉？“太后曰：”然。“左师公曰：”今三 世以前，至於赵主之子孙为侯者，其继有在者乎？“曰：”无有。“曰：”微独赵，诸侯有在者乎？“曰：”老妇不闻也。“曰：”此其近者祸及其身，远者及其子 孙。岂人主之子侯则不善哉？位尊而无功，奉厚而无劳，而挟重器多也。今媪尊长安君之位，而封之以膏腴之地，多与之重器，而不及今令有功於国，一旦山陵崩， 长安君何以自於赵？老臣以媪为长安君之计短也，故以为爱之不若燕后。“太后曰：”诺，恣君之所使之。“於是为长安君约车百乘，质於齐，齐兵乃出。</p><p>子义闻之，曰：”人主之子，骨肉之亲也，犹不能持无功之尊，无劳之奉，而守金玉之重也，而况於予乎？“</p><p>齐安平君田单将赵师而攻燕中阳，拔之。又攻韩注人，拔之。二年，惠文后卒。田单为相。</p><p>四年，王梦衣偏t之衣，乘飞龙上天，不至而坠，见金玉之积如山。明日，王召筮史敢占之，曰：”梦衣偏t之衣者，残也。乘飞龙上天不至而坠者，有气而无实也。见金玉之积如山者，忧也。“</p><p>後三日，韩氏上党守冯亭使者至，曰：”韩不能守上党，入之於秦。其吏民皆安为赵，不欲为秦。有城市邑十七，原再拜入之赵，财王所以赐吏民。“王 大喜，召平阳君豹告之曰：”冯亭入城市邑十七，受之何如？“对曰：”圣人甚祸无故之利。“王曰：”人怀吾德，何谓无故乎？“对曰：”夫秦蚕食韩氏地，中绝 不令相通，固自以为坐而受上党之地也。韩氏所以不入於秦者，欲嫁其祸於赵也。秦服其劳而赵受其利，虽大不能得之於小弱，小弱顾能得之於大乎？岂可谓非 无故之利哉！且夫秦以牛田之水通粮蚕食，上乘倍战者，裂上国之地，其政行，不可与为难，必勿受也。“王曰：”今发百万之军而攻，逾年历岁未得一城也。今以 城市邑十七币吾国，</p><p>赵豹出，王召平原君与赵禹而告之。对曰：”发百万之军而攻，逾岁未得一城，今坐受城市邑十七，此大利，不可失也。“王曰：”善。“乃令赵胜受 地，告冯亭曰：”敝国使者臣胜，敝国君使胜致命，以万户都三封太守，千户都三封县令，皆世世为侯，吏民皆益爵三级，吏民能相安，皆赐之六金。“冯亭垂涕不 见使者，曰：”吾不处三不义也：为主守地，不能死固，不义一矣；入之秦，不听主令，不义二矣；卖主地而食之，不义三矣。“赵遂发兵取上党。廉颇将军军长 平。</p><p>七月，廉颇免而赵括代将。秦人围赵括，赵括以军降，卒四十馀万皆l之。王悔不听赵豹之计，故有长平之祸焉。</p><p>王还，不听秦，秦围邯郸。武垣令傅豹、王容、苏射率燕众反燕地。赵以灵丘封楚相春申君。</p><p>八年，平原君如楚请救。还，楚来救，及魏公子无忌亦来救，秦围邯郸乃解。</p><p>十年，燕攻昌壮，五月拔之。赵将乐乘、庆舍攻秦信梁军，破之。太子死。而秦攻西周，拔之。徒父祺出。十一年，城元氏，县上原。武阳君郑安平死，收其地。十二年，邯郸X烧。十四年，平原君赵胜死。</p><p>十五年，以尉文封相国廉颇为信平君。燕王令丞相栗腹约O，以五百金为赵王酒，还归，报燕王曰：”赵氏壮者皆死长平，其孤未壮，可伐也。“王召昌 国君乐间而问之。对曰：”赵，四战之国也，其民习兵，伐之不可。“王曰：”吾以众伐寡，二而伐一，可乎？“对曰：”不可。“王曰：”吾即以五而伐一，可 乎？“对曰：”不可。“燕王大怒。群臣皆以为可。燕卒起二军，车二千乘，栗腹将而攻z，卿秦将而攻代。廉颇为赵将，破杀栗腹，虏卿秦、乐间。</p><p>十六年，廉颇围燕。以乐乘为武襄君。率师从相国信平君助魏攻燕。秦拔我榆次三十七城。十九年，赵与燕易土：以龙兑、汾门、临乐与燕；燕以葛、武阳、平舒与赵。</p><p>二十年，秦王政初立。秦拔我晋阳。</p><p>二十一年，孝成王卒。廉颇将，攻繁阳，取之。使乐乘代之，廉颇攻乐乘，乐乘走，廉颇亡入魏。子偃立，是为悼襄王。</p><p>悼襄王元年，大备魏。欲通平邑、中牟之道，不成。</p><p>二年，李牧将，攻燕，拔武遂、方城。秦召春平君，因而留之。泄钧为之谓文信侯曰：”春平君者，赵王甚爱之而郎中妒之，故相与谋曰『春平君入秦， 秦必留之』，故相与谋而内之秦也。今君留之，是绝赵而郎中之计中也。君不如遣春平君而留平都。春平君者言行信於王，王必厚割赵而赎平都。“文信侯曰： ”善。“因遣之。城韩皋。</p><p>三年，庞暖将，攻燕，禽其将剧辛。四年，庞暖将赵、楚、魏、燕之锐师，攻秦蕞，不拔；移攻齐，取饶安。五年，傅抵将，居平邑；庆舍将东阳河外师，守河梁。六年，封长安君以饶。魏与赵。</p><p>九年，赵攻燕，取阳城。兵未罢，秦攻，拔之。悼襄王卒，子幽缪王迁立。</p><p>幽缪王迁元年，城柏人。二年，秦攻武城，扈辄率师救之，军败，死焉。</p><p>三年，秦攻赤丽、宜安，李牧率师与战肥下，s之。封牧为武安君。四年，秦攻番吾，李牧与之战，s之。</p><p>五年，代地大动，自乐徐以西，“北至平阴，台屋墙垣太半坏，地坼东西百三十步。六年，大饥，民讹言曰：”赵为号，秦为笑。以为不信，视地之生毛。“</p><p>七年，秦人攻赵，赵大将李牧、将军司马尚将，击之。李牧诛，司马尚免，赵S及齐将颜聚代之。赵S军破，颜聚亡去。以王迁降。</p><p>八年十月，邯郸为秦。</p><p>太史公曰。吾闻冯王孙曰：”赵王迁，其母倡也，嬖於悼襄王。悼襄王废m子嘉而立迁。迁素无行，信谗，故诛其良将李牧，用郭开。“岂不缪哉！秦既虏迁，赵之亡大夫共立嘉为王，王代六岁，秦进兵破嘉，遂灭赵以为郡。</p><p>赵氏之系，与秦同祖。周穆平徐，乃封造父。带始事晋，夙初有土。岸贾矫诛，韩厥立武。宝符临代，卒居伯鲁。简梦翟犬，灵歌处女。胡服虽强，建立非所。颇、牧不用，王迁囚虏。</p> 