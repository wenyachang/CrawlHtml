 <p>　秦地被山带河以为固，四塞之国也。自缪公以来，至於秦王，二十馀君，常为诸侯雄。岂世世贤哉？其势居然也。且天下尝同心并力而攻秦矣。当此之 世，贤智并列，良将行其师，贤相通其谋，然困於阻险而不能进，秦乃延入战而为之开关，百万之徒逃北而遂坏。岂勇力智慧不足哉？形不利，势不便也。秦小邑并 大城，守险塞而军，高垒毋战，闭关据厄，荷戟而守之。诸侯起於匹夫，以利合，非有素王之行也。其交未亲，其下未附，名为亡秦，其实利之也。彼见秦阻之难 犯也，必退师。安土息民，以待其敝，收弱扶罢，以令大国之君，不患不得意於海内。贵为天子，富有天下，而身为禽者，其救败非也。</p><p>秦王足己不问，遂过而不变。二世受之，因而不改，暴虐以重祸。子婴孤立无亲，危弱无辅。三主惑而终身不悟，亡，不亦宜乎？当此时也，世非无深虑 知化之士也，然所以不敢尽忠拂过者，秦俗多忌讳之禁，忠言未卒於口而身为戮没矣。故使天下之士，倾耳而听，重足而立，口而不言。是以三主失道，忠臣不敢 谏，智士不敢谋，天下已乱，奸不上闻，岂不哀哉！先王知雍蔽之伤国也，故置公卿大夫士，以饰法设刑，而天下治。其也，禁暴诛乱而天下服。其弱也，五伯征 而诸侯从。其削也，内守外附而社稷存。故秦之盛也，繁法严刑而天下振；及其衰也，百姓怨望而海内畔矣。故周五序得其道，而千馀岁不绝。秦本末并失，故不长 久。由此观之，安危之统相去远矣。野谚曰”前事之不忘，後事之师也“。是以君子为国，观之上古，验之当世，参以人事，察盛衰之理，审权势之宜，去就有序， 变化有时，故旷日长久而社稷安矣。</p><p>秦孝公据ズ之固，拥雍州之地，君臣固守而窥周室，有席卷天下，包举宇内，囊括四海之意，并吞八荒之心。当是时，商君佐之，内立法度，务耕织，修守战之备，外连衡而斗诸侯，於是秦人拱手而取西河之外。</p><p>孝公既没，惠王、武王蒙故业，因遗册，南兼汉中，西举巴、蜀，东割膏腴之地，收要害之郡。诸侯恐惧，会盟而谋弱秦，不爱珍器重宝肥美之地，以致 天下之士，合从缔交，相与为一。当是时，齐有孟尝，赵有平原，楚有春申，魏有信陵。此四君者，皆明知而忠信，宽厚而爱人，尊贤重士，约从离衡，并韩、魏、 燕、楚、齐、赵、宋、卫、中山之众。於是六国之士有宁越、徐尚、苏秦、杜赫之属为之谋，齐明、周最、陈轸、昭滑、楼缓、翟景、苏厉、乐毅之徒通其意，吴 起、孙膑、带佗、毫肌⑼趿巍⑻锛伞⒘颇、赵奢之朋制其兵。常以十倍之地，百万之众，叩关而攻秦。秦人开关延敌，九国之师逡巡遁逃而不敢进。秦无亡矢遗镞 之费，而天下诸侯已困矣。於是从散约解，争割地而奉秦。秦有馀力而制其敝，追亡逐北，伏尸百万，流血漂卤。因利乘便，宰割天下，分裂河山，国请服，弱国 入朝。延及孝文王、庄襄王，享国日浅，国家无事。</p><p>及至秦王，续六世之馀烈，振长策而御宇内，吞二周而亡诸侯，履至尊而制六合，执棰拊以鞭笞天下，威振四海。南取百越之地，以为桂林、象郡，百越 之君俯首系颈，委命下吏。乃使蒙恬北筑长城而守O篱，s匈奴七百馀里，胡人不敢南下而牧马，士不敢弯弓而报怨。於是废先王之道，焚百家之言，以愚黔首。堕 名城，杀豪俊，收天下之兵聚之咸阳，销锋铸L，以为金人十二，以弱黔首之民。然後斩华为城，因河为津，据亿丈之城，临不测之G以为固。良将劲弩守要害之 处，信臣精卒陈利兵而谁何，天下以定。秦王之心，自以为关中之固，金城千里，子孙帝王万世之业也。</p><p>秦王既没，馀威振於殊俗。陈涉，Y牖绳枢之子，m隶之人，而迁徙之徒，才能不及中人，非有仲尼、墨翟之贤，陶p、猗顿之富，蹑足行伍之间，而倔起什伯之中，率罢散之卒，将数百之众，而转攻秦。斩木为兵，揭竿为旗，天下云集响应，赢粮而景从，山东豪俊遂并起而亡秦族矣。</p><p>且夫天下非小弱也，雍州之地，ズ之固自若也。陈涉之位，非尊於齐、楚、燕、赵、韩、魏、宋、卫、中山之君；I⒓矜，非U於句戟长铩也；m戍 之众，非抗於九国之师；深谋远虑，行军用兵之道，非及乡时之士也。然而成败异变，功业相反也。试使山东之国与陈涉度长e大，比权量力，则不可同年而语矣。 然秦以区区之地，千乘之权，招八州而朝同列，百有馀年矣。然后以六合为家，ズ为宫，一夫作难而七庙堕，身死人手，为天下笑者，何也？仁义不施而攻守之势 异也。</p><p>秦并海内，兼诸侯，南面称帝，以养四海，天下之士斐然乡风，若是者何也？曰：近古之无王者久矣。周室卑微，五霸既殁，令不行於天下，是以诸侯力 政，侵弱，众暴寡，兵革不休，士民罢敝。今秦南面而王天下，是上有天子也。既元元之民冀得安其性命，莫不虚心而仰上，当此之时，守威定功，安危之本在於 此矣。</p><p>秦王怀贪鄙之心，行自奋之智，不信功臣，不亲士民，废王道，立私权，禁文书而酷刑法，先诈力而後仁义，以暴虐为天下始。夫并兼者高诈力，安定者 贵顺权，此言取与守不同术也。秦离战国而王天下，其道不易，其政不改，是其所以取之守之者异也。孤独而有之，故其亡可立而待。借使秦王计上世之事，并殷周 之迹，以制御其政，後虽有淫骄之主而未有倾危之患也。故三王之建天下，名号显美，功业长久。</p><p>今秦二世立，天下莫不引领而观其政。夫寒者利V褐而饥者甘糟，天下之嗷嗷，新主之资也。此言劳民之易为仁也。乡使二世有庸主之行，而任忠贤， 臣主一心而忧海内之患，缟素而正先帝之过，裂地分民以封功臣之後，建国立君以礼天下，虚囹圉而免刑戮，除去收帑@秽之罪，使各反其乡里，发仓廪，散财币， 以振孤独穷困之士，轻赋少事，以佐百姓之急，约法省刑以持其後，使天下之人皆得自新，更节修行，各慎其身，塞万民之望，而以威德与天下，天下集矣。即四海 之内，皆然各自安乐其处，唯恐有变，虽有狡猾之民，无离上之心，则不轨之臣无以饰其智，而暴乱之奸止矣。二世不行此术，而重之以无道，坏宗庙与民，更始 作阿房宫，繁刑严诛，吏治刻深，赏罚不当，赋敛无度，天下多事，吏弗能纪，百姓困穷而主弗收恤。然後奸伪并起，而上下相遁，蒙罪者众，刑戮相望於道，而天 下苦之。自君卿以下至于众庶，人怀自危之心，亲处穷苦之实，咸不安其位，故易动也。是以陈涉不用汤武之贤，不藉公侯之尊，奋臂於大泽而天下响应者，其民危 也。故先王见始终之变，知存亡之机，是以牧民之道，务在安之而已。天下虽有逆行之臣，必无响应之助矣。故曰”安民可与行义，而危民易与为非“，此之谓也。 贵为天子，富有天下，身不免於戮杀者，正倾非也。是二世之过也。</p><p>襄公立，享国十二年。初为西。葬西垂。生文公。</p><p>文公立，居西垂宫。五十年死，葬西垂。生静公。</p><p>静公不享国而死。生宪公。</p><p>宪公享国十二年，居西新邑。死，葬衙。生武公、德公、出子。</p><p>出子享国六年，居西陵。庶长弗忌、威累、参父三人，率贼贼出子鄙衍，葬衙。武公立。</p><p>武公享国二十年。居平阳封宫。葬宣阳聚东南。三庶长伏其罪。德公立。</p><p>德公享国二年。居雍大郑宫。生宣公、成公、缪公。葬阳。初伏，以御蛊。</p><p>宣公享国十二年。居阳宫。葬阳。初志闰月。</p><p>成公享国四年，居雍之宫。葬阳。齐伐山戎、孤竹。</p><p>缪公享国三十九年。天子致霸。葬雍。缪公学著人。生康公。</p><p>康公享国十二年。居雍高寝。葬l社。生共公。</p><p>共公享国五年，居雍高寝。葬康公南。生桓公。</p><p>桓公享国二十七年。居雍太寝。葬义里丘北。生景公。</p><p>景公享国四十年。居雍高寝，葬丘里南。生毕公。</p><p>毕公享国三十六年。葬车里北。生夷公。</p><p>夷公不享国。死，葬左宫。生惠公。</p><p>惠公享国十年。葬车里。生悼公。</p><p>悼公享国十五年。葬僖公西。城雍。生剌龚公。</p><p>剌龚公享国三十四年。葬入里。生躁公、怀公。其十年，彗星见。</p><p>躁公享国十四年。居受寝。葬悼公南。其元年，彗星见。</p><p>怀公从晋来。享国四年。葬栎圉氏。生灵公。诸臣围怀公，怀公自杀。</p><p>肃灵公，昭子子也。居泾阳。享国十年。葬悼公西。生简公。</p><p>简公从晋来。享国十五年。葬僖公西。生惠公。其七年。百姓初带剑。</p><p>惠公享国十三年。葬陵圉。生出公。</p><p>出公享国二年。出公自杀，葬雍。</p><p>献公享国二十三年。葬嚣圉。生孝公。</p><p>孝公享国二十四年。葬弟圉。生惠文王。其十三年，始都咸阳。</p><p>惠文王享国二十七年。葬公陵。生悼武王。</p><p>悼武王享国四年，葬永陵。</p><p>昭襄王享国五十六年。葬阳。生孝文王。</p><p>孝文王享国一年。葬寿陵。生庄襄王。</p><p>庄襄王享国三年。葬阳。生始皇帝。吕不韦相。</p><p>献公立七年，初行为市。十年，为户籍相伍。</p><p>孝公立十六年。时桃李冬华。</p><p>惠文王生十九年而立。立二年，初行钱。有新生婴涸弧鼻厍彝酢啊</p><p>悼武王生十九年而立。立三年，渭水赤三日。</p><p>昭襄王生十九年而立。立四年，初为田开阡陌。</p><p>孝文王生五十三年而立。</p><p>庄襄王生三十二年而立。立二年，取太原地。庄襄王元年，大赦，先王功臣，施德厚骨肉，布惠於民。东周与诸侯谋秦，秦使相国不韦诛之，尽入其国。秦不绝其祀，以阳人地赐周君，奉其祭祀。</p><p>始皇享国三十七年。葬郦邑。生二世皇帝。始皇生十三年而立。</p><p>二世皇帝享国三年。葬宜春。赵高为丞相安武侯。二世生十二年而立。</p><p>右秦襄公至二世，六百一十岁。</p><p>孝明皇帝十七年十月十五日乙丑，曰：</p><p>周历已移，仁不代母。秦直其位，吕政残虐。然以诸侯十三，并兼天下，极情纵欲，养育宗亲。三十七年，兵无所不加，制作政令，施於後王。盖得圣人之威，河神授图，据狼、狐，蹈参、伐，佐政驱除，距之称始皇。</p><p>始皇既殁，胡亥极愚，郦山未毕，复作阿房，以遂前策。云”凡所为贵有天下者，肆意极欲，大臣至欲罢先君所为“。诛斯、去疾，任用赵高。痛哉言乎！人头畜鸣。不威不伐恶，不笃不虚亡，距之不得留，残虐以促期，虽居形便之国，犹不得存。</p><p>子婴度次得嗣，冠玉冠，佩华绂，车黄屋，从百司，谒七庙。小人乘非位，莫不U忽失守，偷安日日，独能长念s虑，父子作权，近取於户牖之间，竟诛 猾臣，为君讨贼。高死之後，宾婚未得尽相劳，餐未及下咽，酒未及濡，楚兵已屠关中，真人翔霸上，素车婴组，奉其符玺，以归帝者。郑伯茅旌鸾刀，严王退 舍。河决不可复壅，鱼烂不可复全。贾谊、司马迁曰：”向使婴有庸主之才，仅得中佐，山东虽乱，秦之地可全而有，宗庙之祀未当绝也。“秦之积衰，天下土崩瓦 解，虽有周旦之材，无所复陈其巧，而以责一日之孤，误哉！俗传秦始皇起罪恶，胡亥极，得其理矣。复责小子，云秦地可全，所谓不通时变者也。纪季以@，春秋 不名。吾读秦纪，至於子婴车裂赵高，未尝不健其决，怜其志。婴死生之义备矣。</p><p>六国陵替，二周沦亡。并一天下，号为始皇。阿房云构，金狄成行。南游勒石，东瞰浮梁。槌丶遗，沙丘告丧。二世矫制，赵高是与。诈因指鹿，灾生噬虎。子婴见推，恩报君父。下乏中佐，上乃庸主。欲振~纲，云谁克补。</p> 