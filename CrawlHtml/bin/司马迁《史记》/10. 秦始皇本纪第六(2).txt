 <p>卢生说始皇曰：”臣等求芝奇药仙者常弗遇，类物有害之者。方中，人主时为微行以辟恶鬼，恶鬼辟，真人至。人主所居而人臣知之，则害於神。真人 者，入水不濡，入火不k，陵云气，与天地久长。今上治天下，未能恬。原上所居宫毋令人知，然后不死之药殆可得也。“於是始皇曰：”吾慕真人，自谓『真 人』，不称『朕』。“乃令咸阳之旁二百里内宫观二百七十复道甬道相连，帷帐锺鼓美人充之，各案署不移徙。行所幸，有言其处者，罪死。始皇帝幸梁山宫，从山 上见丞相车骑众，弗善也。中人或告丞相，丞相後损车骑。始皇怒曰：”此中人泄吾语。“案问莫服。当是时，诏捕诸时在旁者，皆杀之。自是後莫知行之所在。听 事，群臣受决事，悉於咸阳宫。</p><p>侯生卢生相与谋曰：”始皇为人，天性刚戾自用，起诸侯，并天下，意得欲从，以为自古莫及己。专任狱吏，狱吏得亲幸。博士虽七十人，特备员弗用。 丞相诸大臣皆受成事，倚辨於上。上乐以刑杀为威，天下畏罪持禄，莫敢尽忠。上不闻过而日骄，下慑伏谩欺以取容。秦法，不得兼方不验，辄死。然候星气者至三 百人，皆良士，畏忌讳谀，不敢端言其过。天下之事无小大皆决於上，上至以衡石量书，日夜有呈，不中呈不得休息。贪於权势至如此，未可为求仙药。“於是乃亡 去。始皇闻亡，乃大怒曰：”吾前收天下书不中用者尽去之。悉召文学方术士甚众，欲以兴太平，方士欲练以求奇药。今闻韩众去不报，徐市等费以巨万计，终不得 药，徒奸利相告日闻。卢生等吾尊赐之甚厚，今乃诽谤我，以重吾不德也。诸生在咸阳者，吾使人廉问，或为@言以乱黔首。“於是使御史悉案问诸生，诸生传相告 引，乃自除犯禁者四百六十馀人，皆l之咸阳，使天下知之，以惩後。益发谪徙边。始皇长子扶苏谏曰：”天下初定，远方黔首未集，诸生皆诵法孔子，今上皆重法 绳之，臣恐天下不安。唯上察之。“始皇怒，使扶苏北监蒙恬於上郡。</p><p>三十六年，荧惑守心。有坠星下东郡，至地为石，黔首或刻其石曰”始皇帝死而地分“。始皇闻之，遣御史逐问，莫服，尽取石旁居人诛之，因燔销其 石。始皇不乐，使博士为仙真人诗，及行所游天下，传令乐人歌弦之。秋，使者从关东夜过华阴平舒道，有人持璧遮使者曰：”为吾遗槌鼐。“因言曰：”今年祖 龙死。“使者问其故，因忽不见，置其璧去。使者奉璧具以闻。始皇默然良久，曰：”山鬼固不过知一岁事也。“退言曰：”祖龙者，人之先也。“使御府视璧，乃 二十八年行渡江所沈璧也。於是始皇卜之，卦得游徙吉。迁北河榆中三万家。拜爵一级。</p><p>三十七年十月癸丑，始皇出游。左丞相斯从，右丞相去疾守。少子胡亥爱慕请从，上许之。十一月，行至云梦，望祀虞舜於九疑山。浮江下，观籍柯，渡海渚。过丹阳，至钱唐。临浙江，水波恶，乃西百二十里从狭中渡。上会稽，祭大禹，望于南海，而立石刻颂秦德。其文曰：</p><p>皇帝休烈，平一宇内，德惠长。三十有七年，亲巡天下，周览远方。遂登会稽，宣省习俗，黔首斋庄。群臣诵功，本原事迹，追首高明。秦圣临国，始 定刑名，显陈旧章。初平法式，审别职任，以立a常。六王专倍，贪戾猛，率众自。暴虐恣行，负力而骄，数动甲兵。阴通间使，以事合从，行为辟方。内饰诈 谋，外来侵边，遂起祸殃。义威诛之，殄熄暴悖，乱贼灭亡。圣德广密，六合之中，被泽无疆。皇帝并宇，兼听万事，远近毕清。运理群物，考验事实，各载其名。 贵贱并通，善否陈前，靡有隐情。饰省宣义，有子而嫁，倍死不贞。防隔内外，禁止淫u，男女e诚。夫为寄j，杀之无罪，男秉义程。妻为逃嫁，子不得母，咸化 廉清。大治濯俗，天下承风，蒙被休经。皆遵度轨，和安敦勉，莫不顺令。黔首e，人乐同则，嘉保太平。後敬奉法，常治无极，舆舟不倾。从臣诵烈，请刻此 石，光垂休铭。</p><p>还过吴，从江乘渡。并海上，北至琅邪。方士徐市等入海求神药，数岁不得，费多，恐谴，乃诈曰：”蓬莱药可得，然常为大鲛鱼所苦，故不得至，原请 善射与俱，见则以连弩射之。“始皇梦与海神战，如人状。问占梦，博士曰：”水神不可见，以大鱼蛟龙为候。今上祷祠备谨，而有此恶神，当除去，而善神可 致。“乃令入海者赍捕巨鱼具，而自以连弩候大鱼出射之。自琅邪北至荣成山，弗见。至之罘，见巨鱼，射杀一鱼。遂并海西。</p><p>至平原津而病。始皇恶言死，群臣莫敢言死事。上病益甚，乃为玺书赐公子扶苏曰：”与丧会咸阳而葬。“书已封，在中车府令赵高行符玺事所，未授使 者。七月丙寅，始皇崩於沙丘平台。丞相斯为上崩在外，恐诸公子及天下有变，乃z之，不发丧。棺载d凉车中，故幸宦者参乘，所至上食。百官奏事如故，宦者辄 从d凉车中可其奏事。独子胡亥、赵高及所幸宦者五六人知上死。赵高故尝教胡亥书及狱律令法事，胡亥私幸之。高乃与公子胡亥、丞相斯阴谋破去始皇所封书赐公 子扶苏者，而更诈为丞相斯受始皇遗诏沙丘，立子胡亥为太子。更为书赐公子扶苏、蒙恬，数以罪，赐死。语具在李斯传中。行，遂从井陉抵九原。会暑，上d车 臭，乃诏从官令车载一石鲍鱼，以乱其臭。</p><p>行从直道至咸阳，发丧。太子胡亥袭位，为二世皇帝。九月，葬始皇郦山。始皇初即位，穿治郦山，及并天下，天下徒送诣七十馀万人，穿三泉，下铜而 致椁，宫观百官奇器珍怪徙臧满之。令匠作机弩矢，有所穿近者辄射之。以水银为百川江河大海，机相灌输，上具天文，下具地理。以人鱼膏为烛，度不灭者久之。 二世曰：”先帝後宫非有子者，出焉不宜。“皆令从死，死者甚众。葬既已下，或言工匠为机，臧皆知之，臧重即泄。大事毕，已臧，闭中羡，下外羡门，尽闭工匠 臧者，无复出者。树草木以象山。</p><p>二世皇帝元年，年二十一。赵高为郎中令，任用事。二世下诏，增始皇寝庙牺牲及山川百祀之礼。令群臣议尊始皇庙。群臣皆顿首言曰：”古者天子七 庙，诸侯五，大夫三，虽万世世不轶毁。今始皇为极庙，四海之内皆献贡职，增牺牲，礼咸备，毋以加。先王庙或在西雍，或在咸阳。天子仪当独奉酌祠始皇庙。自 襄公已下轶毁。所置凡七庙。群臣以礼进祠，以尊始皇庙为帝者祖庙。皇帝复自称『朕』。“</p><p>二世与赵高谋曰：”朕年少，初即位，黔首未集附。先帝巡行郡县，以示，威服海内。今晏然不巡行，即见弱，毋以臣畜天下。“春，二世东行郡县，李斯从。到碣石，并海，南至会稽，而尽刻始皇所立刻石，石旁著大臣从者名，以章先帝成功盛德焉：</p><p>皇帝曰：”金石刻尽始皇帝所为也。今袭号而金石刻辞不称始皇帝，其於久远也如後嗣为之者，不称成功盛德。“丞相臣斯、臣去疾、御史大夫臣德昧死言：”臣请具刻诏书刻石，因明白矣。臣昧死请。“制曰：”可。“遂至辽东而还。</p><p>於是二世乃遵用赵高，申法令。乃阴与赵高谋曰：”大臣不服，官吏尚，及诸公子必与我争，为之柰何？“高曰：”臣固原言而未敢也。先帝之大臣， 皆天下累世名贵人也，积功劳世以相传久矣。今高素小贱，陛下幸称举，令在上位，管中事。大臣鞅鞅，特以貌从臣，其心实不服。今上出，不因此时案郡县守尉有 罪者诛之，上以振威天下，下以除去上生平所不可者。今时不师文而决於武力，原陛下遂从时毋疑，即群臣不及谋。明主收举馀民，贱者贵之，贫者富之，远者近 之，则上下集而国安矣。“二世曰：”善。“乃行诛大臣及诸公子，以罪过连逮少近官三郎，无得立者，而六公子戮死於杜。公子将闾昆弟三人囚於内宫，议其罪独 後。二世使使令将闾曰：”公子不臣，罪当死，吏致法焉。“将闾曰：”阙廷之礼，吾未尝敢不从宾赞也；廊庙之位，吾未尝敢失节也；受命应对，吾未尝敢失辞 也。何谓不臣？原闻罪而死。“使者曰：”臣不得与谋，奉书从事。“将闾乃仰天大呼天者三，曰：”天乎！吾无罪！“昆弟三人皆流涕拔剑自杀。宗室振恐。群臣 谏者以为诽谤，大吏持禄取容，黔首振恐。</p><p>四月，二世还至咸阳，曰：”先帝为咸阳朝廷小，故营阿房宫为室堂。未就，会上崩，罢其作者，复土郦山。郦山事大毕，今释阿房宫弗就，则是章先帝 举事过也。“复作阿房宫。外抚四夷，如始皇计。尽徵其材士五万人为屯卫咸阳，令教射狗马禽兽。当食者多，度不足，下调郡县转输菽粟刍藁，皆令自赍粮食，咸 阳三百里内不得食其Y。用法益刻深。</p><p>七月，戍卒陈胜等反故荆地，为”张楚“。胜自立为楚王，居陈，遣诸将徇地。山东郡县少年苦秦吏，皆杀其守尉令丞反，以应陈涉，相立为侯王，合从 西乡，名为伐秦，不可胜数也。谒者使东方来，以反者闻二世。二世怒，下吏。後使者至，上问，对曰：”群盗，郡守尉方逐捕，今尽得，不足忧。“上悦。武臣自 立为赵王，魏咎为魏王，田儋为齐王。沛公起沛。项梁举兵会稽郡。</p><p>二年冬，陈涉所遣周章等将西至戏，兵数十万。二世大惊，与群臣谋曰：”柰何？“少府章邯曰：”盗已至，众，今发近县不及矣。郦山徒多，请赦 之，授兵以击之。“二世乃大赦天下，使章邯将，击破周章军而走，遂杀章曹阳。二世益遣长史司马欣、董翳佐章邯击盗，杀陈胜城父，破项梁定陶，灭魏咎临济。 楚地盗名将已死，章邯乃北渡河，击赵王歇等於钜鹿。</p><p>赵高说二世曰：”先帝临制天下久，故群臣不敢为非，进邪说。今陛下富於春秋，初即位，柰何与公卿廷决事？事即有误，示群臣短也。天子称朕，固不 闻声。“於是二世常居禁中，与高决诸事。其後公卿希得朝见，盗贼益多，而关中卒发东击盗者毋已。右丞相去疾、左丞相斯、将军冯劫进谏曰：”关东群盗并起， 秦发兵诛击，所杀亡甚众，然犹不止。盗多，皆以戌漕转作事苦，赋税大也。请且止阿房宫作者，减省四边戍转。“二世曰：”吾闻之韩子曰：『尧舜采椽不刮，茅 茨不翦，饭土g，啜土形，虽监门之养，不觳於此。禹凿龙门，通大夏，决河亭水，放之海，身自持筑a，胫毋毛，臣虏之劳不烈於此矣。』凡所为贵有天下者，得 肆意极欲，主重明法，下不敢为非，以制御海内矣。夫虞、夏之主，贵为天子，亲处穷苦之实，以徇百姓，尚何於法？朕尊万乘，毋其实，吾欲造千乘之驾，万乘之 属，充吾号名。且先帝起诸侯，兼天下，天下已定，外攘四夷以安边竟，作宫室以章得意，而君观先帝功业有绪。今朕即位二年之间，群盗并起，君不能禁，又欲罢 先帝之所为，是上毋以报先帝，次不为朕尽忠力，何以在位？“下去疾、斯、劫吏，案责他罪。去疾、劫曰：”将相不辱。“自杀。斯卒囚，就五刑。</p><p>三年，章邯等将其卒围钜鹿，楚上将军项羽将楚卒往救钜鹿。冬，赵高为丞相，竟案李斯杀之。夏，章邯等战数s，二世使人让邯，邯恐，使长史欣请 事。赵高弗见，又弗信。欣恐，亡去，高使人捕追不及。欣见邯曰：”赵高用事於中，将军有功亦诛，无功亦诛。“项羽急击秦军，虏王离，邯等遂以兵降诸侯。八 月己亥，赵高欲为乱，恐群臣不听，乃先设验，持鹿献於二世，曰：”马也。“二世笑曰：”丞相误邪？谓鹿为马。“问左右，左右或默，或言马以阿顺赵高。或言 鹿，高因阴中诸言鹿者以法。後群臣皆畏高。</p><p>高前数言”关东盗毋能为也“，及项羽虏秦将王离等钜鹿下而前，章邯等军数s，上书请益助，燕、赵、齐、楚、韩、魏皆立为王，自关以东，大氐尽畔 秦吏应诸侯，诸侯咸率其众西乡。沛公将数万人已屠武关，使人私於高，高恐二世怒，诛及其身，乃谢病不朝见。二世梦白虎m其左骖马，杀之，心不乐，怪问占 梦。卜曰：”泾水为祟。“二世乃斋於望夷宫，欲祠泾，沈四白马。使使责让高以盗贼事。高惧，乃阴与其婿咸阳令阎乐、其弟赵成谋曰：”上不听谏，今事急，欲 归祸於吾宗。吾欲易置上，更立公子婴。子婴仁俭，百姓皆载其言。“使郎中令为内应，诈为有大贼，令乐召吏发卒，追劫乐母置高舍。遣乐将吏卒千馀人至望夷宫 殿门，缚卫令仆射，曰：”贼入此，何不止？“卫令曰：”周庐设卒甚谨，安得贼敢入宫？“乐遂斩卫令，直将吏入'行射，郎宦者大惊，或走或格，格者辄死，死 者数十人。郎中令与乐俱入，射上幄坐帏。二世怒，召左右，左右皆惶扰不斗。旁有宦者一人，侍不敢去。二世入内，谓曰：”公何不蚤告我？乃至於此！“宦者 曰：”臣不敢言，故得全。使臣蚤言，皆已诛，安得至今？“阎乐前即二世数曰：”足下骄恣，诛杀无道，天下共畔足下，足下其自为计。“二世曰：”丞相可得见 否？“乐曰：”不可。“二世曰：”吾原得一郡为王。“弗许。又曰：”原为万户侯。“弗许。曰：”原与妻子为黔首，比诸公子。“阎乐曰：”臣受命於丞相，为 天下诛足下，足下虽多言，臣不敢报。“麾其兵进。二世自杀。</p><p>阎乐归报赵高，赵高乃悉召诸大臣公子，告以诛二世之状。曰：”秦故王国，始皇君天下，故称帝。今六国复自立，秦地益小，乃以空名为帝，不可。宜 为王如故，便。“立二世之兄子公子婴为秦王。以黔首葬二世杜南宜春苑中。令子婴斋，当庙见，受王玺。斋五日，子婴与其子二人谋曰：”丞相高杀二世望夷宫， 恐群臣诛之，乃详以义立我。我闻赵高乃与楚约，灭秦宗室而王关中。今使我斋见庙，此欲因庙中杀我。我称病不行，丞相必自来，来则杀之。“高使人请子婴数 辈，子婴不行，高果自往，曰：”宗庙重事，王柰何不行？“子婴遂刺杀高於斋宫，三族高家以徇咸阳。子婴为秦王四十六日，楚将沛公破秦军入武关，遂至霸上， 使人约降子婴。子婴即系颈以组，白马素车，奉天子玺符，降轵道旁。沛公遂入咸阳，封宫室府库，还军霸上。居月馀，诸侯兵至，项籍为从长，杀子婴及秦诸公子 宗族。遂屠咸阳，烧其宫室，虏其子女，收其珍宝货财，诸侯共分之。灭秦之後，各分其地为三，名曰雍王、塞王、翟王，号曰三秦。项羽为西楚霸王，主命分天下 王诸侯，秦竟灭矣。後五年，天下定於汉。</p><p>太史公曰：秦之先伯翳，尝有勋於唐虞之际，受土赐姓。及殷夏之间微散。至周之衰，秦兴，邑于西垂。自缪公以来，稍蚕食诸侯，竟成始皇。始皇自以为功过五帝，地广三王，而羞与之侔。善哉乎贾生推言之也！曰：</p><p>秦并兼诸侯山东三十馀郡，缮津关，据险塞，修甲兵而守之。然陈涉以戍卒散乱之众数百，奋臂大呼，不用弓戟之兵，I白梃，望屋而食，横行天下。 秦人阻险不守，关梁不阖，长戟不刺，弩不射。楚师深入，战於鸿门，曾无O篱之艰。於是山东大扰，诸侯并起，豪俊相立。秦使章邯将而东征，章邯因以三军之 众要市於外，以谋其上。群臣之不信，可见於此矣。子婴立，遂不寤。藉使子婴有庸主之材，仅得中佐，山东虽乱，秦之地可全而有，宗庙之祀未当绝也。</p><p>　</p> 