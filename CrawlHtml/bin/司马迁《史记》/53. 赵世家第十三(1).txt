 <p>赵氏之先，与秦共祖。至中衍，为帝大戊御。其後世蜚廉有子二人，而命其一子曰恶来，事纣，为周所杀，其後为秦。恶来弟曰季胜，其後为赵。</p><p>季胜生孟增。孟增幸於周成王，是为宅皋狼。皋狼生衡父，衡父生造父。造父幸於周缪王。造父取骥之乘匹，与桃林盗骊、骅骝、绿耳，献之缪王。缪王使造父御，西巡狩，见西王母，乐之忘归。而徐偃王反，缪王日驰千里马，攻徐偃王，大破之。乃赐造父以赵城，由此为赵氏。</p><p>自造父已下六世至奄父，曰公仲，周宣王时伐戎，为御。及千亩战，奄父脱宣王。奄父生叔带。叔带之时，周幽王无道，去周如晋，事晋文侯，始建赵氏于晋国。</p><p>自叔带以下，赵宗益兴，五世而至赵夙。</p><p>赵夙，晋献公之十六年伐霍、魏、耿，而赵夙为将伐霍。霍公求齐。晋大旱，卜之，曰”霍太山为祟“。使赵夙召霍君於齐，复之，以奉霍太山之祀，晋复穰。晋献公赐赵夙耿。</p><p>夙生共孟，当鲁闵公之元年也。共孟生赵衰，字子馀。</p><p>赵衰卜事晋献公及诸公子，莫吉；卜事公子重耳，吉，即事重耳。重耳以骊姬之乱亡奔翟，赵衰从。翟伐Z咎如，得二女，翟以其少女妻重耳，长女妻赵衰而生盾。初，重耳在晋时，赵衰妻亦生赵同、赵括、赵婴齐。赵衰从重耳出亡，凡十九年，得反国。重耳为晋文公，赵衰为原大夫，居原，任国政。文公所以反国及霸，多赵衰计策，语在晋事中。</p><p>赵衰既反晋，晋之妻固要迎翟妻，而以其子盾为m嗣，晋妻三子皆下事之。晋襄公之六年，而赵衰卒，谥为成季。赵盾代成季任国政二年而晋襄公卒，太子夷皋年少。盾为国多难，欲立襄公弟雍。雍时在秦，使使迎之。太子母日夜啼泣，顿首谓赵盾曰：”先君何罪，释其m子而更求君？“赵盾患之，恐其宗与大夫袭诛之，乃遂立太子，是为灵公，发兵距所迎襄公弟於秦者。灵公既立，赵盾益专国政。</p><p>灵公立十四年，益骄。赵盾骤谏，灵公弗听。及食熊蹯，s不熟，杀宰人，持其尸出，赵盾见之。灵公由此惧，欲杀盾。盾素仁爱人，尝所食桑下饿人反I救盾，盾以得亡。未出境，而赵穿弑灵公而立襄公弟黑臀，是为成公。赵盾复反，任国政。君子讥盾”为正卿，亡不出境，反不讨贼“，故太史书曰”赵盾弑其君“。晋景公时而赵盾卒，谥为宣孟，子朔嗣。</p><p>赵朔，晋景公之三年，朔为晋将下军救郑，与楚庄王战河上。朔娶晋成公姊为夫人。</p><p>晋景公之三年，大夫屠岸贾欲诛赵氏。初，赵盾在时，梦见叔带持要而哭，甚悲；已而笑，拊手且歌。盾卜之，兆绝而後好。赵史援占之，曰：”此梦甚恶，非君之身，乃君之子，然亦君之咎。至孙，赵将世益衰。“屠岸贾者，始有宠於灵公，及至於景公而贾为司寇，将作难，乃治灵公之贼以致赵盾，遍告诸将曰：”盾虽不知，犹为贼首。以臣弑君，子孙在朝，何以惩罪？请诛之。“韩厥曰：”灵公遇贼，赵盾在外，吾先君以为无罪，故不诛。今诸君将诛其後，是非先君之意而今妄诛。妄诛谓之乱。臣有大事而君不闻，是无君也。“屠岸贾不听。韩厥告赵朔趣亡。朔不肯，曰：”子必不绝赵祀，朔死不恨。“韩厥许诺，称疾不出。贾不请而擅与诸将攻赵氏於下宫，杀赵朔、赵同、赵括、赵婴齐，皆灭其族。</p><p>赵朔妻成公姊，有遗腹，走公宫匿。赵朔客曰公孙杵臼，杵臼谓朔友人程婴曰：”胡不死？“程婴曰：”朔之妇有遗腹，若幸而男，吾奉之；即女也，吾徐死耳。“居无何，而朔妇免身，生男。屠岸贾闻之，索於宫中。夫人置虹中，祝曰：”赵宗灭乎，若号；即不灭，若无声。“及索，壕刮奚。已脱，程婴谓公孙杵臼曰：”今一索不得，後必且复索之，柰何？“公孙杵臼曰：”立孤与死孰难？“程婴曰：”死易，立孤难耳。“公孙杵臼曰：”赵氏先君遇子厚，子为其难者，吾为其易者，请先死。“乃二人谋取他人婴焊褐，衣以文葆，匿山中。程婴出，谬谓诸将军曰：”婴不肖，不能立赵孤。谁能与我千金，吾告赵氏孤处。“诸将皆喜，许之，发师随程婴攻公孙杵臼。杵臼谬曰：”小人哉程婴！昔下宫之难不能死，与我谋匿赵氏孤海今又卖我。纵不能立，而忍卖之乎！“抱汉粼唬骸碧旌跆旌酰≌允瞎汉巫铮壳牖钪，独杀杵臼可也。“诸将不许，遂杀杵臼与孤骸Ｖ罱以为赵氏孤毫家阉溃皆喜。然赵氏真孤乃反在，程婴卒与俱匿山中。</p><p>居十五年，晋景公疾，卜之，大业之後不遂者为祟。景公问韩厥，厥知赵孤在，乃曰：”大业之後在晋绝祀者，其赵氏乎？夫自中衍者皆嬴姓也。中衍人面鸟，降佐殷帝大戊，及周天子，皆有明德。下及幽厉无道，而叔带去周m晋，事先君文侯，至于成公，世有立功，未尝绝祀。今吾君独灭赵宗，国人哀之，故见龟策。唯君图之。“景公问：”赵尚有後子孙乎？“韩厥具以实告。於是景公乃与韩厥谋立赵孤海召而匿之宫中。诸将入问疾，景公因韩厥之众以胁诸将而见赵孤。赵孤名曰武。诸将不得已，乃曰：”昔下宫之难，屠岸贾为之，矫以君命，并命群臣。非然，孰敢作难！微君之疾，群臣固且请立赵後。今君有命，群臣之原也。“於是召赵武、程婴遍拜诸将，遂反与程婴、赵武攻屠岸贾，灭其族。复与赵武田邑如故。</p><p>及赵武冠，为成人，程婴乃辞诸大夫，谓赵武曰：”昔下宫之难，皆能死。我非不能死，我思立赵氏之後。今赵武既立，为成人，复故位，我将下报赵宣孟与公孙杵臼。“赵武啼泣顿首固请，曰：”武原苦筋骨以报子至死，而子忍去我死乎！“程婴曰：”不可。彼以我为能成事，故先我死；今我不报，是以我事为不成。“遂自杀。赵武服齐衰三年，为之祭邑，春秋祠之，世世勿绝。</p><p>赵氏复位十一年，而晋厉公杀其大夫三S。栾书畏及，乃遂弑其君厉公，更立襄公曾孙周，是为悼公。晋由此大夫稍。</p><p>赵武续赵宗二十七年，晋平公立。平公十二年，而赵武为正卿。十三年，吴延陵季子使於晋，曰：”晋国之政卒归於赵武子、韩宣子、魏献子之後矣。“赵武死，谥为文子。</p><p>文子生景叔。景叔之时，齐景公使晏婴於晋，晏婴与晋叔向语。婴曰：”齐之政後卒归田氏。“叔向亦曰：”晋国之政将归六卿。六卿侈矣，而吾君不能恤也。“</p><p>赵景叔卒，生赵鞅，是为简子。</p><p>赵简子在位，晋顷公之九年，简子将合诸侯戍于周。其明年，入周敬王于周，辟弟子朝之故也。</p><p>晋顷公之十二年，六卿以法诛公族祁氏、羊舌氏，分其邑为十县，六卿各令其族为之大夫。晋公室由此益弱。</p><p>後十三年，鲁贼臣阳虎来奔，赵简子受赂，厚遇之。</p><p>赵简子疾，五日不知人，大夫皆惧。医扁鹊视之，出，董安于问。扁鹊曰：”血脉治也，而何怪！在昔秦缪公尝如此，七日而寤。寤之日，告公孙支与子舆曰：『我之帝所甚乐。吾所以久者，m有学也。帝告我：”晋国将大乱，五世不安；其後将霸，未老而死；霸者之子且令而国男女无别。“』公孙支书而藏之，秦谶於是出矣。献公之乱，文公之霸，而襄公败秦师於ザ归纵淫，此子之所闻。今主君之疾与之同，不出三日疾必间，间必有言也。“</p><p>居二日半，简子寤。语大夫曰：”我之帝所甚乐，与百神游於钧天，广乐九奏万舞，不类三代之乐，其声动人心。有一熊欲来援我，帝命我射之，中熊，熊死。又有一罴来，我又射之，中罴，罴死。帝甚喜，赐我二笥，皆有副。吾见涸诘鄄啵帝属我一翟犬，曰：『及而子之壮也，以赐之。』帝告我：『晋国且世衰，七世而亡，嬴姓将大败周人於范魁之西，而亦不能有也。今余思虞舜之勋，m余将以其胄女孟姚配而七世之孙。』“董安于受言而书藏之。以扁鹊言告简子，简子赐扁鹊田四万亩。</p><p>他日，简子出，有人当道，辟之不去，从者怒，将刃之。当道者曰：”吾欲有谒於主君。“从者以闻。简子召之，曰：”@，吾有所见子也。“当道者曰：”屏左右，原有谒。“简子屏人。当道者曰：”主君之疾，臣在帝侧。“简子曰：”然，有之。子之见我，我何为？“当道者曰：”帝令主君射熊与罴，皆死。“简子曰：”是，且何也？“当道者曰：”晋国且有大难，主君首之。帝令主君灭二卿，夫熊与罴皆其祖也。“简子曰：”帝赐我二笥皆有副，何也？“当道者曰：”主君之子将克二国於翟，皆子姓也。“简子曰：”吾见涸诘鄄啵帝属我一翟犬，曰『及而子之长以赐之』。夫汉挝揭源偷匀？“当道者曰：”海主君之子也。翟犬者，代之先也。主君之子且必有代。及主君之後嗣，且有革政而胡服，并二国於翟。“简子问其姓而延之以官。当道者曰：”臣野人，致帝命耳。“遂不见。简子书藏之府。</p><p>异日，姑布子卿见简子，简子遍召诸子相之。子卿曰：”无为将军者。“简子曰：”赵氏其灭乎？“子卿曰：”吾尝见一子於路，殆君之子也。“简子召子毋恤。毋恤至，则子卿起曰：”此真将军矣！“简子曰：”此其母贱，翟婢也，奚道贵哉？“子卿曰：”天所授，虽贱必贵。“自是之後，简子尽召诸子与语，毋恤最贤。简子乃告诸子曰：”吾藏宝符於常山上，先得者赏。“诸子驰之常山上，求，无所得。毋恤还，曰：”已得符矣。“简子曰：”奏之。“毋恤曰：”从常山上临代，代可取也。“简子於是知毋恤果贤，乃废太子伯鲁，而以毋恤为太子。</p><p>後二年，晋定公之十四年，范、中行作乱。明年春，简子谓邯郸大夫午曰：”归我卫士五百家，吾将置之晋阳。“午许诺，归而其父兄不听，倍言。赵鞅捕午，囚之晋阳。乃告邯郸人曰：”我私有诛午也，诸君欲谁立？“遂杀午。赵稷、涉宾以邯郸反。晋君使籍秦围邯郸。荀寅、范吉射索隐范氏，晋大夫隰叔之子，士l之後。l生成伯缺，缺生武子会，会生文叔燮，燮生宣叔，生献子鞅，鞅生吉射。与午善，不肯助秦而谋作乱，董安于知之。十月，范、中行氏伐赵鞅，鞅奔晋阳，晋人围之。范吉射、荀寅仇人魏襄等谋逐荀寅，以梁婴父代之；“逐吉射，以范皋绎代之。荀栎“言於晋侯曰：”君命大臣，始乱者死。今三臣始乱而独逐鞅，用刑不均，请皆逐之。“十一月，荀栎、韩不佞、魏哆奉公命以伐范、中行氏，不克。范、中行氏反伐公，公击之，范、中行败走。丁未，二子奔朝歌。韩、魏以赵氏为请。十二月辛未，赵鞅入绛，盟于公宫。其明年，知伯文子谓赵鞅曰：”范、中行虽信为乱，安于发之，是安于与谋也。晋国有法，始乱者死。夫二子已伏罪而安于独在。“赵鞅患之。安于曰：”臣死，赵氏定，晋国宁，吾死晚矣。“遂自杀。赵氏以告知伯，然後赵氏宁。</p><p>孔子闻赵简子不请晋君而执邯郸午，保晋阳，故书春秋曰”赵鞅以晋阳畔“。</p><p>赵简子有臣曰周舍，好直谏。周舍死，简子每听朝，常不悦，大夫请罪。简子曰：”大夫无罪。吾闻千羊之皮不如一狐之腋。诸大夫朝，徒闻唯唯，不闻周舍之鄂鄂，是以忧也。“简子由此能附赵邑而怀晋人。</p><p>晋定公十八年，赵简子围范、中行于朝歌，中行文子奔邯郸。明年，卫灵公卒。简子与阳虎送卫太子蒯聩于卫，卫不内，居戚。</p><p>晋定公二十一年，简子拔邯郸，中行文子奔柏人。简子又围柏人，中行文子、范昭子遂奔齐。赵竟有邯郸、柏人。范、中行馀邑入于晋。赵名晋卿，实专晋权，奉邑侔於诸侯。</p><p>晋定公三十年，定公与吴王夫差争长於黄池，赵简子从晋定公，卒长吴。定公三十七年卒，而简子除三年之丧，期而已。是岁，越王句践灭吴。</p><p>晋出公十一年，知伯伐郑。赵简子疾，使太子毋恤将而围郑。知伯醉，以酒灌击毋恤。毋恤群臣请死之。毋恤曰：”君所以置毋恤，为能忍t。“然亦愠知伯。知伯归，因谓简子，使废毋恤，简子不听。毋恤由此怨知伯。</p><p>晋出公十七年，简子卒，太子毋恤代立，是为襄子。</p><p>赵襄子元年，越围吴。襄子降丧食，使楚隆问吴王。</p><p>襄子姊前为代王夫人。简子既葬，未除服，北登夏屋，请代王。使厨人操铜以食代王及从者，行斟，阴令宰人各以击杀代王及从官，遂兴兵平代地。其姊闻之，泣而呼天，摩笄自杀。代人怜之，所死地名之为摩笄之山。遂以代封伯鲁子周为代成君。伯鲁者，襄子兄，故太子。太子蚤死，故封其子。</p><p>襄子立四年，知伯与赵、韩、魏尽分其范、中行故地。晋出公怒，告齐、鲁，欲以伐四卿。四卿恐，遂共攻出公。出公奔齐，道死。知伯乃立昭公曾孙骄，是为晋懿公。知伯益骄。请地韩、魏，韩、魏与之。请地赵，赵不与，以其围郑之辱。知伯怒，遂率韩、魏攻赵。赵襄子惧，乃奔保晋阳。</p><p>原过从，後，至於王泽，见三人，自带以上可见，自带以下不可见。与原过竹二节，莫通。曰：”为我以是遗赵毋恤。“原过既至，以告襄子。襄子齐三日，亲自剖竹，有p书曰：”赵毋恤，余霍泰山山阳侯天使也。三月丙戌，余将使女反灭知氏。女亦立我百邑，余将赐女林胡之地。至于後世，且有伉王，赤黑，龙面而鸟，鬓麋髭，大膺大胸，下而冯，左衽界乘，奄有河宗，至于休溷诸貉，南伐晋别，北灭黑姑。“襄子再拜，受三神之令。</p><p>三国攻晋阳，岁馀，引汾水灌其城，城不浸者三版。城中悬釜而炊，易子而食。群臣皆有外心，礼益慢，唯高共不敢失礼。襄子惧，乃夜使相张孟同私於韩、魏。韩、魏与合谋，以三月丙戌，三国反灭知氏，共分其地。於是襄子行赏，高共为上。张孟同曰：”晋阳之难，唯共无功。“襄子曰：”方晋阳急，群臣皆懈，惟共不敢失人臣礼，是以先之。“於是赵北有代，南并知氏，於韩、魏。遂祠三神於百邑，使原过主霍泰山祠祀。</p><p>其後娶空同氏，生五子。襄子为伯鲁之不立也，不肯立子，且必欲传位与伯鲁子代成君。成君先死，乃取代成君子浣立为太子。襄子立三十三年卒，浣立，是为献侯。</p><p>献侯少即位，治中牟。</p><p>襄子弟桓子逐献侯，自立於代，一年卒。国人曰桓子立非襄子意，乃共杀其子而复迎立献侯。</p><p>十年，中山武公初立。十三年，城平邑。十五年，献侯卒，子烈侯籍立。</p><p>烈侯元年，魏文侯伐中山，使太子击守之。六年，魏、韩、赵皆相立为诸侯，追尊献子为献侯。</p><p>烈侯好音，谓相国公仲连曰：”寡人有爱，可以贵之乎？“公仲曰：”富之可，贵之则否。“烈侯曰：”然。夫郑歌者枪、石二人，吾赐之田，人万亩。“公仲曰：”诺。“不与。居一月，烈侯从代来，问歌者田。公仲曰：”求，未有可者。“有顷，烈侯复问。公仲终不与，乃称疾不朝。番吾君自代来，谓公仲曰：”君实好善，而未知所持。今公仲相赵，於今四年，亦有进士乎？“公仲曰：”未也。“番吾君曰：”牛畜、荀欣、徐越皆可。“公仲乃进三人。及朝，烈侯复问：”歌者田何如？“公仲曰：”方使择其善者。“牛畜侍烈侯以仁义，约以王道，烈侯然。明日，荀欣侍，以选练举贤，任官使能。明日，徐越侍，以节财俭用，察度功德。所与无不充，君说。烈侯使使谓相国曰：”歌者之田且止。“官牛畜为师，荀欣为中尉，徐越为内史，赐相国衣二袭。</p><p>九年，烈侯卒，弟武公立。武公十三年卒，赵复立烈侯太子章，是为敬侯。是岁，魏文侯卒。</p><p>敬侯元年，武公子朝作乱，不克，出奔魏。赵始都邯郸。</p><p>二年，败齐于灵丘。三年，救魏于廪丘，大败齐人。四年，魏败我兔台。筑刚平以侵卫。五年，齐、魏为卫攻赵，取我刚平。六年，借兵於楚伐魏，取棘蒲。八年，拔魏黄城。九年，伐齐。齐伐燕，赵救燕。十年，与中山战于房子。</p><p>十一年，魏、韩、赵共灭晋，分其地。伐中山，又战於中人。十二年，敬侯卒，子成侯种立。</p><p>成侯元年，公子胜与成侯争立，为乱。二年六月，雨雪。三年，太戊午为相。伐卫，取乡邑七十三。魏败我蔺。四年，与秦战高安，败之。五年，伐齐于鄄。魏败我怀。攻郑，败之，以与韩，韩与我长子。六年，中山筑长城。伐魏，败A泽，围魏惠王。七年，侵齐，至长城。与韩攻周。八年，与韩分周以为两。九年，与齐战阿下。十年，攻卫，取甄。十一年，秦攻魏，赵救之石阿。十二年，秦攻魏少梁，赵救之。十三年，秦献公使庶长国伐魏少梁，虏其太子、痤。魏败我遥取皮牢。成侯与韩昭侯遇上党。十四年，与韩攻秦。十五年，助魏攻齐。</p><p>十六年，与韩、魏分晋，封晋君以端氏。</p><p>十七年，成侯与魏惠王遇葛孽。十九年，与齐、宋会平陆，与燕会阿。二十年，魏献荣椽，因以为檀台。二十一年，魏围我邯郸。二十二年，魏惠王拔我邯郸，齐亦败魏於桂陵。二十四年，魏归我邯郸，与魏盟漳水上。秦攻我蔺。二十五年，成侯卒。公子与太子肃侯争立，败，亡奔韩。</p><p>肃侯元年，夺晋君端氏，徙处屯留。二年，与魏惠王遇於阴晋。三年，公子范袭邯郸，不胜而死。四年，朝天子。六年，攻齐，拔高唐。七年，公子刻攻魏首垣。十一年，秦孝公使商君伐魏，虏其将公子n。赵伐魏。十二年，秦孝公卒，商君死。十五年，起寿陵。魏惠王卒。</p><p>十六年，肃侯游大陵，出於鹿门，大戊午扣马曰：”耕事方急，一日不作，百日不食。“肃侯下车谢。</p><p>十七年，围魏黄，不克。筑长城。</p><p>十八年，齐、魏伐我，我决河水灌之，兵去。二十二年，张仪相秦。赵疵与秦战，败，秦杀疵河西，取我蔺、离石。二十三年，韩举与齐、魏战，死于桑丘。</p><p>二十四年，肃侯卒。秦、楚、燕、齐、魏出锐师各万人来会葬。子武灵王立。</p><p>武灵王元年，阳文君赵豹相。梁襄王与太子嗣，韩宣王与太子仓来朝信宫。武灵王少，未能听政，博闻师三人，左右司过三人。及听政，先问先王贵臣肥义，加其秩；国三老年八十，月致其礼。</p><p>　</p> 