 <p>楚之先祖出自帝颛顼高阳。高阳者，黄帝之孙，昌意之子也。高阳生称，称生卷章，卷章生重黎。重黎为帝喾高辛居火正，甚有功，能光融天下，帝喾命曰祝融。共工氏作乱，帝喾使重黎诛之而不尽。帝乃以庚寅日诛重黎，而以其弟吴回为重黎後，复居火正，为祝融。</p><p>吴回生陆终。陆终生子六人，坼剖而产焉。其长一曰昆吾；二曰参胡；三曰彭祖；四曰会人；五曰曹姓；六曰季连，L姓，楚其後也。昆吾氏，夏之时尝为侯伯，桀之时汤灭之。彭祖氏，殷之时尝为侯伯，殷之末世灭彭祖氏。季连生附沮，附沮生穴熊。其後中微，或在中国，或在蛮夷，弗能纪其世。</p><p>周文王之时，季连之苗裔曰鬻熊。鬻熊子事文王，蚤卒。其子曰熊丽。熊丽生熊狂，熊狂生熊绎。</p><p>熊绎当周成王之时，举文、武勤劳之後嗣，而封熊绎於楚蛮，封以子男之田，姓L氏，居丹阳。楚子熊绎与鲁公伯禽、卫康叔子牟、晋侯燮、齐太公子吕尘闶鲁赏酢</p><p>熊绎生熊艾，熊艾生熊，熊生熊胜。熊胜以弟熊杨为後。熊杨生熊渠。</p><p>熊渠生子三年。当周夷王之时，王室微，诸侯或不朝，相伐。熊渠甚得江汉间民和，乃兴兵伐庸、杨粤，至于鄂。熊渠曰：”我蛮夷也，不与中国之号谥。“乃立其长子康为句王，中子红为鄂王，少子执疵为越章王，皆在江上楚蛮之地。及周厉王之时，暴虐，熊渠畏其伐楚，亦去其王。</p><p>後为熊毋康，毋康蚤死。熊渠卒，子熊挚红立。挚红卒，其弟弑而代立，曰熊延。熊延生熊勇。</p><p>熊勇六年，而周人作乱，攻厉王，厉王出奔彘。熊勇十年，卒，弟熊严为後。</p><p>熊严十年，卒。有子四人，长子伯霜，中子仲雪，次子叔堪，少子季徇。熊严卒，长子伯霜代立，是为熊霜。</p><p>熊霜元年，周宣王初立。熊霜六年，卒，三弟争立。仲雪死；叔堪亡，避难於濮；而少弟季徇立，是为熊徇。熊徇十六年，郑桓公初封於郑。二十二年，熊徇卒，子熊@立。熊@九年，卒，子熊仪立，是为若敖。</p><p>若敖二十年，周幽王为犬戎所弑，周东徙，而秦襄公始列为诸侯。</p><p>二十七年，若敖卒，子熊坎立，是为霄敖。霄敖六年，卒，子熊立，是为`冒。`冒十三年，晋始乱，以曲沃之故。`冒辏洹冒弟熊通弑`冒子而代立，是为楚武王。</p><p>武王十七年，晋之曲沃庄伯弑主国晋孝侯。十九年，郑伯弟段作乱。二十一年，郑侵天子之田。二十三年，卫弑其君桓公。二十九年，鲁弑其君隐公。三十一年，宋太宰华督弑其君殇公。</p><p>三十五年，楚伐随。是也。随曰：”我无罪。“楚曰：”我蛮夷也。今诸侯皆为叛相侵，或相杀。我有敝甲，欲以观中国之政，请王室尊吾号。“随人为之周，请尊楚，王室不听，还报楚。三十七年，楚熊通怒曰：”吾先鬻熊，文王之师也，蚤终。成王举我先公，乃以子男田令居楚，蛮夷皆率服，而王不加位，我自尊耳。“乃自立为武王，与随人盟而去。於是始开濮地而有之。</p><p>五十一年，周召随侯，数以立楚为王。楚怒，以随背己，伐随。武王卒师中而兵罢。子文王熊赀立，始都郢。</p><p>文王二年，伐申过邓，邓人曰”楚王易取“，邓侯不许也。六年，伐蔡，虏蔡哀侯以归，已而释之。楚，陵江汉间小国，小国皆畏之。十一年，齐桓公始霸，楚亦始大。</p><p>十二年，伐邓，灭之。十三年，卒，子熊x立，是为庄敖。庄敖五年，欲杀其弟熊恽，恽奔随，与随袭弑庄敖代立，是为成王。</p><p>成王恽元年，初即位，布德施惠，结旧好於诸侯。使人献天子，天子赐胙，曰：”镇尔南方夷越之乱，无侵中国。“於是楚地千里。</p><p>十六年，齐桓公以兵侵楚，至陉山。“楚成王使将军屈完以兵御之，与桓公盟。桓公数以周之赋不入王室，楚许之，乃去。</p><p>十八年，成王以兵北伐许，许君肉袒谢，乃释之。二十二年，伐黄。二十六年，灭英。</p><p>三十三年，宋襄公欲为盟会，召楚。楚王怒曰：”召我，我将好往袭辱之。“遂行，至盂，遂执辱宋公，已而归之。三十四年，郑文公南朝楚。楚成王北伐宋，败之泓，射伤宋襄公，襄公遂病创死。</p><p>三十五年，晋公子重耳过楚，成王以诸侯客礼飨，而厚送之於秦。</p><p>三十九年，鲁僖公来请兵以伐齐，楚使申侯将兵伐齐，取Y，“置齐桓公子雍焉。齐桓公七子皆奔楚，楚尽以为上大夫。灭夔，夔不祀祝融、鬻熊故也。</p><p>夏，伐宋，宋告急於晋，晋救宋，成王罢归。将军子玉请战，成王曰：”重耳亡居外久，卒得反国，天之所开，不可当。“子玉固请，乃与之少师而去。晋果败子玉於城濮。成王怒，诛子玉。</p><p>四十六年，初，成王将以商臣为太子，语令尹子上。子上曰：”君之齿未也，而又多内宠，绌乃乱也。楚国之举常在少者。且商臣蜂目而豺声，忍人也，不可立也。“王不听，立之。後又欲立子职而绌太子商臣。商臣闻而未审也，告其傅潘崇曰：”何以得其实？“崇曰：”飨王之宠姬江d而勿敬也。“商臣从之。江d怒曰：”宜乎王之欲杀若而立职也。“商臣告潘崇曰：”信矣。“崇曰：”能事之乎？“曰：”不能。“”能亡去乎？“曰：”不能。“”能行大事乎？“曰：”能。“冬十月，商臣以宫■兵围成王。成王请食熊蹯而死，不听。丁未，成王自绞杀。商臣代立，是为穆王。</p><p>穆王立，以其太子宫予潘崇，使为太师，掌国事。穆王三年，灭江。四年，灭六、蓼。六、蓼，皋陶之後。八年，伐陈。十二年，卒。子庄王侣立。</p><p>庄王即位三年，不出号令，日夜为乐，令国中曰：”有敢谏者死无赦！“伍举入谏。庄王左抱郑姬，右抱越女，坐锺鼓之间。伍举曰：”原有进隐。“曰：”有鸟在於阜，三年不蜚不鸣，是何鸟也？“庄王曰：”三年不蜚，蜚将冲天；三年不鸣，鸣将惊人。举退矣，吾知之矣。“居数月，淫益甚。大夫苏从乃入谏。王曰：”若不闻令乎？“对曰：”杀身以明君，臣之原也。“於是乃罢淫乐，听政，所诛者数百人，所进者数百人，任伍举、苏从以政，国人大说。是岁灭庸。六年，伐宋，获五百乘。</p><p>八年，伐陆浑戎，遂至洛，观兵於周郊。周定王使王孙满劳楚王。楚王问鼎小大轻重，对曰：”在德不在鼎。“庄王曰：”子无阻九鼎！楚国折钩之喙，足以为九鼎。“王孙满曰：”呜呼！君王其忘之乎？昔虞夏之盛，远方皆至，贡金九牧，铸鼎象物，百物而为之备，使民知神奸。桀有乱德，鼎迁於殷，载祀六百。殷纣暴虐，鼎迁於周。德之休明，虽小必重；其奸回昏乱，虽大必轻。昔成王定鼎于郏r，卜世三十，卜年七百，天所命也。周德虽衰，天命未改。鼎之轻重，未可问也。“楚王乃归。</p><p>九年，相若敖氏。人或谗之王，恐诛，反攻王，王击灭若敖氏之族。十三年，灭舒。</p><p>十六年，伐陈，杀夏徵舒。徵舒弑其君，故诛之也。已破陈，即县之。群臣皆贺，申叔时使齐来，不贺。王问，对曰：”鄙语曰，牵牛径人田，田主取其牛。径者则不直矣，取之牛不亦甚乎？且王以陈之乱而率诸侯伐之，以义伐之而贪其县，亦何以复令於天下！“庄王乃复国陈後。</p><p>十七年春，楚庄王围郑，三月克之。入自皇门，郑伯肉袒牵羊以逆，曰：”孤不天，不能事君，君用怀怒，以及敝邑，孤之罪也。敢不惟命是听！宾之南海，若以臣妾赐诸侯，亦惟命是听。若君不忘厉、宣、桓、武，不绝其社稷，使改事君，孤之原也，非所敢望也。敢布腹心。“楚群臣曰：”王勿许。“庄王曰：”其君能下人，必能信用其民，庸可绝乎！“庄王自手旗，左右麾军，引兵去三十里而舍，遂许之平。潘度朊耍子良出质。夏六月，晋救郑，与楚战，大败晋师河上，遂至衡雍而归。</p><p>二十年，围宋，以杀楚使也。围宋五月，城中食尽，易子而食，析骨而炊。宋华元出告以情。庄王曰：”君子哉！“遂罢兵去。</p><p>二十三年，庄王卒，子共王审立。</p><p>共王十六年，晋伐郑。郑告急，共王救郑。与晋兵战鄢陵，晋败楚，射中共王目。共王召将军子反。子反嗜酒，从者竖阳Y进酒醉。王怒，射杀子反，遂罢兵归。</p><p>三十一年，共王卒，子康王招立。康王立十五年卒，子员立，是为郏敖。</p><p>康王宠弟公子围、子比、子、弃疾。郏敖三年，以其季父康王弟公子围为令尹，主兵事。四年，围使郑，道闻王疾而还。十二月己酉，围入问王疾，绞而弑之，遂杀其子莫及平夏。使使赴於郑。伍举问曰：”谁为後？“对曰：”寡大夫围。“伍举更曰：”共王之子围为长。“子比奔晋，而围立，是为灵王。</p><p>灵王三年六月，楚使使告晋，欲会诸侯。诸侯皆会楚于申。伍举曰：”昔夏启有钧台之飨，商汤有景亳之命，周武王有盟津之誓，成王有岐阳之L，康王有丰宫之朝，穆王有涂山之会，齐桓有召陵之师，晋文有践土之盟，君其何用？“灵王曰：”用桓公。“时郑子产在焉。於是晋、宋、鲁、卫不往。灵王已盟，有骄色。伍举曰：”桀为有仍之会，有缗叛之。纣为黎山之会，东夷叛之。幽王为太室之盟，戎、翟叛之。君其慎终！“</p><p>七月，楚以诸候兵伐吴，围p方。八月，克之，囚庆封，灭其族。以封徇，曰：”无效齐庆封弑其君而弱其孤，以盟诸大夫！“封反曰：”莫如楚共王庶子围弑其君兄之子员而代之立！“於是灵王使疾杀之。</p><p>七年，就章华台，下令内亡人实之。</p><p>八年，使公子弃疾将兵灭陈。十年，召蔡侯，醉而杀之。使弃疾定蔡，因为陈蔡公。</p><p>十一年，伐徐以恐吴。灵王次於乾G以待之。王曰：”齐、晋、鲁、卫，其封皆受宝器，我独不。今吾使使周求鼎以为分，其予我乎？“析父对曰：”其予君王哉！昔我先王熊绎辟在荆山，荜露蓝蒌。以处草莽，跋涉山林以事天子，唯是桃弧棘矢以共王事。齐，王舅也；晋及鲁、卫，王母弟也：楚是以无分而彼皆有。周今与四国服事君王，将惟命是从，岂敢爱鼎？“灵王曰：”昔我皇祖伯父昆吾旧许是宅，今郑人贪其田，不我予，今我求之，其予我乎？“对曰：”周不爱鼎，郑安敢爱田？“灵王曰：”昔诸侯远我而畏晋，今吾大城陈、蔡、不羹，赋皆千乘，诸侯畏我乎？“对曰：”畏哉！“灵王喜曰：”析父善言古事焉。“</p><p>十二年春，楚灵王乐乾G，不能去也。国人苦役。初，灵王会兵於申，J越大夫常寿过，杀蔡大夫观起。起子从亡在吴，乃劝吴王伐楚，为间越大夫常寿过而作乱，为吴间。使矫公子弃疾命召公子比於晋，至蔡，与吴、越兵欲袭蔡。令公子比见弃疾，与盟於邓。遂入杀灵王太子禄，立子比为王，公子子为令尹，弃疾为司马。先除王宫，观从从师于乾G，令楚众曰：”国有王矣。先归，复爵邑田室。後者迁之。“楚众皆溃，去灵王而归。</p><p>灵王闻太子禄之死也，自投车下，而曰：”人之爱子亦如是乎？“侍者曰：”甚是。“王曰：”余杀人之子多矣，能无及此乎？“右尹曰：”请待於郊以听国人。“王曰：”众怒不可犯。“曰：”且入大县而乞师於诸侯。“王曰：”皆叛矣。“又曰：”且奔诸侯以听大国之虑。“王曰：”大福不再，祗取辱耳。“於是王乘舟将欲入鄢。右尹度王不用其计，惧俱死，亦去王亡。</p><p>灵王於是独傍徨山中，野人莫敢入王。王行遇其故m人，谓曰：”为我求食，我已不食三日矣。“m人曰：”新王下法，有敢王从王者，罪及三族，且又无所得食。“王因枕其股而卧。m人又以土自代，逃去。王觉而弗见，遂饥弗能起。芋尹申无宇之子申亥曰：”吾父再犯王命，王弗诛，恩孰大焉！“乃求王，遇王饥於泽，奉之以归。夏五月癸丑，王死申亥家，申亥以二女从死，并葬之。</p><p>是时楚国虽已立比为王，畏灵王复来，又不闻灵王死，故观从谓初王比曰：”不杀弃疾，虽得国犹受祸。“王曰：”余不忍。“从曰：”人将忍王。“王不听，乃去。弃疾归。国人每夜惊，曰：”灵王入矣！“乙卯夜，弃疾使船人从江上走呼曰：”灵王至矣！“国人愈惊。又使曼成然告初王比及令尹子曰：”王至矣！国人将杀君，司马将至矣！君蚤自图，无取辱焉。众怒如水火，不可救也。“初王及子遂自杀。丙辰，弃疾即位为王，改名熊居，是为平王。</p><p>平王以诈弑两王而自立，恐国人及诸侯叛之，乃施惠百姓。复陈蔡之地而立其後如故，归郑之侵地。存恤国中，修政教。吴以楚乱故，获五率以归。平王谓观从：”恣尔所欲。“欲为卜尹，王许之。</p><p>初，共王有宠子五人，无m立，乃望祭群神，请神决之，使主社稷，而阴与巴姬埋璧於室内，召五公子斋而入。康王跨之，灵王肘加之，子比、子皆远之。平王幼，抱其上而拜，压纽。故康王以长立，至其子失之；围为灵王，及身而弑；子比为王十馀日，子不得立，又俱诛。四子皆绝无後。唯独弃疾後立，为平王，竟续楚祀，如其神符。</p><p>初，子比自晋归，韩宣子问叔向曰：”子比其济乎？“对曰：”不就。“宣子曰：”同恶相求，如市贾焉，何为不就？“对曰：”无与同好，谁与同恶？取国有五难：有宠无人，一也；有人无主，二也；有主无谋，三也；有谋而无民，四也；有民而无德，五也。“子比在晋十三年矣，晋、楚之从不闻通者，可谓无人矣；族尽亲叛，可谓无主矣；无衅而动，可谓无谋矣；为羁终世，可谓无民矣；亡无爱徵，可谓无德矣。王虐而不忌，子比涉五难以弑君，谁能济之！有楚国者，其弃疾乎？君陈、蔡，方城外属焉。苛慝不作，盗贼伏隐，私欲不违，民无怨心。先神命之，国民信之。L姓有乱，必季实立，楚之常也。子比之官，则右尹也；数其贵宠，则庶子也；以神所命，则又远之；民无怀焉，将何以立？“宣子曰：”齐桓、晋文不亦是乎？“对曰：”齐桓，卫姬之子也，有宠於公。有鲍叔牙、宾须无、隰朋以为辅，有莒、卫以为外主，有高、国以为内主。从善如流，施惠不倦。有国，不亦宜乎？昔我文公，狐季姬之子也，有宠於献公。好学不倦。生十七年，有士五人，有先大夫子馀、子犯以为腹心，有魏n、贾佗以为股肱，有齐、宋、秦、楚以为外主，有栾、S、狐、先以为内主。亡十九年，守志弥笃。惠、怀弃民，民从而与之。故文公有国，不亦宜乎？子比无施於民，无援於外，去晋，晋不送；归楚，楚不迎。何以有国！“子比果不终焉，卒立者弃疾，如叔向言也。</p><p>平王二年，使费无忌如秦为太子建取妇。妇好，来，未至，无忌先归，说平王曰：”秦女好，可自娶，为太子更求。“平王听之，卒自娶秦女，生熊珍。更为太子娶。是时伍奢为太子太傅，无忌为少傅。无忌无宠於太子，常谗恶太子建。建时年十五矣，其母蔡女也，无宠於王，王稍益疏外建也。</p><p>六年，使太子建居城父，守边。无忌又日夜谗太子建於王曰：”自无忌入秦女，太子怨，亦不能无望於王，王少自备焉。且太子居城父，擅兵，外交诸侯，且欲入矣。“平王召其傅伍奢责之。伍奢知无忌谗，乃曰：”王柰何以小臣疏骨肉？“无忌曰：；”今不制，後悔也。“於是王遂囚伍奢。乃令司马奋扬召太子建，欲诛之。太子闻之，亡奔宋。</p><p>无忌曰：”伍奢有二子，不杀者为楚国患。盍以免其父召之，必至。“於是王使使谓奢：”能致二子则生，不能将死。“奢曰：”尚至，胥不至。“王曰：”何也？“奢曰：”尚之为人，廉，死节，慈孝而仁，闻召而免父，必至，不顾其死。胥之为人，智而好谋，勇而矜功，知来必死，必不来。然为楚国忧者必此子。“於是王使人召之，曰：”来，吾免尔父。“伍尚谓伍胥曰：”闻父免而莫奔，不孝也；父戮莫报，无谋也；度能任事，知也。子其行矣，我其归死。“伍尚遂归。伍胥弯弓属矢，出见使者，曰：”父有罪，何以召其子为？“将射，使者还走，遂出奔吴。伍奢闻之，曰：”胥亡，楚国危哉。“楚人遂杀伍奢及尚。</p><p>十年，楚太子建母在居巢，开吴。吴使公子光伐楚，遂败陈、蔡，取太子建母而去。楚恐，城郢。初，吴之边邑卑梁与楚边邑锺离小童争桑，两家交怒相攻，灭卑梁人。卑梁大夫怒，发邑兵攻锺离。楚王闻之怒，发国兵灭卑梁。吴王闻之大怒，亦发兵，使公子光因建母家攻楚，遂灭锺离、居巢。楚乃恐而城郢。</p><p>十三年，平王卒。将军子常曰：”太子珍少，且其母乃前太子建所当娶也。“欲立令尹子西。子西，平王之庶弟也，有义。子西曰：”国有常法，更立则乱，言之则致诛。“乃立太子珍，是为昭王。</p><p>　</p> 