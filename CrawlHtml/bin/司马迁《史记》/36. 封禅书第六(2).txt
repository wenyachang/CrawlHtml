 <p>　其明年，齐人少翁以鬼神方见上。上有所幸王夫人，夫人卒，少翁以方盖夜致王夫人及灶鬼之貌云，天子自帷中望见焉。於是乃拜少翁为文成将军，赏赐甚 多，以客礼礼之。文成言曰：”上即欲与神通，宫室被服非象神，神物不至。“乃作画云气车，及各以胜日驾车辟恶鬼。又作甘泉宫，中为台室，画天、地、太一诸 鬼神，而置祭具以致天神。居岁馀，其方益衰，神不至。乃为帛书以饭牛，详不知，言曰此牛腹中有奇。杀视得书，书言甚怪。天子识其手书，问其人，果是伪书， 於是诛文成将军，隐之。</p><p>其後则又作柏梁、铜柱、承露仙人掌之属矣。</p><p>文成死明年，天子病鼎湖甚，巫医无所不致，不愈。游水发根言上郡有巫，病而鬼神下之。上召置祠之甘泉。及病，使人问神君。神君言曰：”天子无忧 病。病少愈，与我会甘泉。“於是病愈，遂起，幸甘泉，病良已。大赦，置寿宫神君。寿宫神君最贵者太一，其佐曰大禁、司命之属，皆从之。非可得见，闻其 言，言与人音等。时去时来，来则风肃然。居室帷中。时昼言，然常以夜。天子祓，然后入。因巫为主人，关饮食。所以言，行下。又置寿宫、北宫，张羽旗，设供 具，以礼神君。神君所言，上使人受书其言，命之曰”画法“。其所语，世俗之所知也，无绝殊者，而天子心独喜。其事z，世莫知也。</p><p>其後三年，有司言元宜以天瑞命，不宜以一二数。一元曰”建“，二元以长星曰”光“，三元以郊得一角兽曰”狩“云。</p><p>其明年冬，天子郊雍，议曰：”今上帝朕亲郊，而后土无祀，则礼不答也。“有司与太史公、祠官宽舒议：”天地牲角茧栗。今陛下亲祠后土，后土宜於 泽中圜丘为五坛，坛一黄犊太牢具，已祠尽瘗，而从祠衣上黄。“於是天子遂东，始立后土祠汾阴丘，如宽舒等议。上亲望拜，如上帝礼。礼毕，天子遂至荥阳而 还。过雒阳，下诏曰：”三代邈绝，远矣难存。其以三十里地封周後为周子南君，以奉其先祀焉。“是岁，天子始巡郡县，侵寻於泰山矣。</p><p>其春，乐成侯上书言栾大。栾大，胶东宫人，故尝与文成将军同师，已而为胶东王尚方。而乐成侯姊为康王后，无子。康王死，他姬子立为王。而康后有 淫行，与王不相中，相危以法。康后闻文成已死，而欲自媚於上，乃遣栾大因乐成侯求见言方。天子既诛文成，後悔其蚤死，惜其方不尽，及见栾大，大说。大为人 长美，言多方略，而敢为大言处之不疑。大言曰：”臣常往来海中，见安期、羡门之属。顾以臣为贱，不信臣。又以为康王诸侯耳，不足与方。臣数言康王，康王又 不用臣。臣之师曰：『黄金可成，而河决可塞，不死之药可得，仙人可致也。』然臣恐效文成，则方士皆奄口，恶敢言方哉！“上曰：”文成食马肝死耳。子诚能 其方，我何爱乎！“大曰：”臣师非有求人，人者求之。陛下必欲致之，则贵其使者，令有亲属，以客礼待之，勿卑，使各佩其信印，乃可使通言於神人。神人尚肯 邪不邪。致尊其使，然后可致也。“於是上使验小方，斗棋，棋自相触击。</p><p>是时上方忧河决，而黄金不就，乃拜大为五利将军。居月馀，得四印，佩天士将军、地士将军、大通将军印。制诏御史：”昔禹疏九江，决四渎。间者河 溢皋陆，繇不息。朕临天下二十有八年，天若遗朕士而大通焉。乾称『蜚龙』，『鸿渐于般』，朕意庶几与焉。其以二千户封地士将军大为乐通侯。“赐列侯甲 第，僮千人。乘X斥车马帷幄器物以充其家。又以卫长公主妻之，赍金万斤，更命其邑曰当利公主。天子亲如五利之第。使者存问供给，相属於道。自大主将相以 下，皆置酒其家，献遗之。於是天子又刻玉印曰”天道将军“，使使衣羽衣，夜立白茅上，五利将军亦衣羽衣，夜立白茅上受印，以示不臣也。而佩”天道“者，且 为天子道天神也。於是五利常夜祠其家，欲以下神。神未至而百鬼集矣，然颇能使之。其後装治行，东入海，求其师云。大见数月，佩六印，贵震天下，而海上燕齐 之间，莫不~潭自言有禁方，能神仙矣。</p><p>其夏六月中，汾阴巫锦为民祠魏后土营旁，见地如钩状，掊视得鼎。鼎大异於众鼎，文镂无款识，怪之，言吏。吏告河东太守胜，胜以闻。天子使使验 问巫得鼎无奸诈，乃以礼祠，迎鼎至甘泉，从行，上荐之。至中山，炅，有黄云盖焉。有过，上自射之，因以祭云。至长安，公卿大夫皆议请尊宝鼎。天子曰： ”间者河溢，岁数不登，故巡祭后土，祈为百姓育Y。今岁丰庑未报，鼎曷为出哉？“有司皆曰：”闻昔泰帝兴神鼎一，一者壹统，天地万物所系终也。黄帝作宝鼎 三，象天地人。禹收九牧之金，铸九鼎。皆尝亨■上帝鬼神。遭圣则兴，鼎迁于夏商。周德衰，宋之社亡，鼎乃沦没，伏而不见。颂云『自堂徂基，自羊徂牛；鼐鼎 及，不吴不骜，胡考之休』。今鼎至甘泉，光润龙变，承休无疆。合兹中山，有黄白云降盖，若兽为符，路弓乘矢，集获坛下，报祠大享。唯受命而帝者心知其意 而合德焉。鼎宜见於祖祢，藏於帝廷，以合明应。“制曰：”可。“</p><p>入海求蓬莱者，言蓬莱不远，而不能至者，殆不见其气。上乃遣望气佐候其气云。</p><p>其秋，上幸雍，且郊。或曰”五帝，太一之佐也，宜立太一而上亲郊之“。上疑未定。齐人公孙卿曰：”今年得宝鼎，其冬辛巳朔旦冬至，与黄帝时 等。“卿有札书曰：”黄帝得宝鼎宛朐，问於鬼臾区。鬼臾区对曰：『帝得宝鼎神策，是岁己酉朔旦冬至，得天之纪，终而复始。』於是黄帝迎日推策，後率二十岁 复朔旦冬至，凡二十推，三百八十年，黄帝仙登于天。“卿因所忠欲奏之。所忠视其书不经，疑其妄书，谢曰：”宝鼎事已决矣，尚何以为！“卿因嬖人奏之。上大 说，乃召问卿。对曰：”受此书申公，申公已死。“上曰：”申公何人也？“卿曰：”申公，齐人。与安期生通，受黄帝言，无书，独有此鼎书。曰『汉兴复当黄帝 之时』。曰『汉之圣者在高祖之孙且曾孙也。宝鼎出而与神通，封禅。封禅七十二王，唯黄帝得上泰山封』。申公曰：『汉主亦当上封，上封能仙登天矣。黄帝时万 诸侯，而神灵之封居七千。天下名山八，而三在蛮夷，五在中国。中国华山、首山、太室、泰山、东莱，此五山黄帝之所常游，与神会。黄帝且战且学仙。患百姓非 其道者，乃断斩非鬼神者。百馀岁然後得与神通。黄帝郊雍上帝，宿三月。鬼臾区号大鸿，死葬雍，故鸿冢是也。其後黄帝接万灵明廷。明廷者，甘泉也。所谓寒门 者，谷口也。黄帝采首山铜，铸鼎於荆山下。鼎既成，有龙垂胡下迎黄帝。黄帝上骑，群臣後宫从上者七十馀人，龙乃上去。馀小臣不得上，乃悉持龙，龙 拔，堕，堕黄帝之弓。百姓仰望黄帝既上天，乃抱其弓与胡号，故後世因名其处曰鼎湖，其弓曰乌号。』“於是天子曰：”嗟乎！吾诚得如黄帝，吾视去妻子如脱 R耳。“乃拜卿为郎，东使候神於太室。</p><p>上遂郊雍，至陇西，西登崆峒，幸甘泉。令祠官宽舒等具太一祠坛，祠坛放薄忌太一坛，坛三垓。五帝坛环居其下，各如其方，黄帝西南，除八通鬼道。 太一，其所用如雍一物，而加醴枣脯之属，杀一牛以为俎豆牢具。而五帝独有俎豆醴进。其下四方地，为^食群神从者及北斗云。已祠，胙馀皆燎之。其牛色 白，鹿居其中，彘在鹿中，水而洎之。祭日以牛，祭月以羊彘特。太一祝宰则衣紫及绣。五帝各如其色，日赤，月白。</p><p>十一月辛巳朔旦冬至，昧爽，天字始郊拜太一。朝朝日，夕夕月，则揖；而见太一如雍郊礼。其赞飨曰：”天始以宝鼎神策授皇帝，朔而又朔，终而复 始，皇帝敬拜见焉。“而衣上黄。其祠列火满坛，坛旁亨炊具。有司云”祠上有光焉“。公卿言”皇帝始郊见太一云阳，有司奉u玉嘉牲荐飨。是夜有美光，及昼， 黄气上属天“。太史公、祠官宽舒等曰：”神灵之休，v福兆祥，宜因此地光域立太坛以明应。令太祝领，秋及腊间祠。三岁天子一郊见。“</p><p>其秋，为伐南越，告祷太一。以牡荆画幡日月北斗登龙，以象太一三星，为太一锋，命曰”灵旗“。为兵祷，则太史奉以指所伐国。而五利将军使不敢入海，之泰山祠。上使人随验，实毋所见。五利妄言见其师，其方尽，多不雠。上乃诛五利。</p><p>其冬，公孙卿候神河南，言见仙人迹缑氏城上，有物如雉，往来城上。天子亲幸缑氏城视迹。问卿：”得毋效文成、五利乎？“卿曰：”仙者非有求人主，人主者求之。其道非少宽假，神不来。言神事，事如迂诞，积以岁乃可致也。“於是郡国各除道，缮治宫观名山神祠所，以望幸。</p><p>其春，既灭南越，上有嬖臣李延年以好音见。上善之，下公卿议，曰：”民间祠尚有鼓舞乐，今郊祀而无乐，岂称乎？“公卿曰：”古者祠天地皆有乐， 而神o可得而礼。“或曰：”太帝使素女鼓五十弦瑟，悲，帝禁不止，故破其瑟为二十五弦。“於是塞南越，祷祠太一、后土，始用乐舞，益召歌海作二十五弦及 空侯琴瑟自此起。</p><p>其来年冬，上议曰：”古者先振兵泽旅，然后封禅。“乃遂北巡朔方，勒兵十馀万，还祭黄帝冢桥山，释兵须如。上曰：”吾闻黄帝不死，今有冢，何也？“或对曰：”黄帝已仙上天，群臣葬其衣冠。“既至甘泉，为且用事泰山，先类祠太一。</p><p>自得宝鼎，上与公卿诸生议封禅。封禅用希旷绝，莫知其仪礼，而群儒采封禅尚书、周官、王制之望祀射牛事。齐人丁公年九十馀，曰：”封禅者，合不 死之名也。秦皇帝不得上封，陛下必欲上，稍上即无风雨，遂上封矣。“上於是乃令诸儒习射牛，草封禅仪。数年，至且行。天子既闻公孙卿及方士之言，黄帝以上 封禅，皆致怪物与神通，欲放黄帝以上接神仙人蓬莱士，高世比德於九皇，而颇采儒术以文之。群儒既已不能辨明封禅事，又牵拘於诗书古文而不能骋。上为封禅祠 器示群儒，群儒或曰”不与古同“，徐偃又曰”太常诸生行礼不如鲁善“，周霸属图封禅事，於是上绌偃、霸，而尽罢诸儒不用。</p><p>三月，遂东幸缑氏，礼登中岳太室。从官在山下闻若有言”万岁“云。问上，上不言；问下，下不言。於是以三百户封太室奉祠，命曰崇高邑。东上泰山，泰山之草木叶未生，乃令人上石立之泰山巅。</p><p>上遂东巡海上，行礼祠八神。齐人之上疏言神怪奇方者以万数，然无验者。乃益发船，令言海中神山者数千人求蓬莱神人。公孙卿持节常先行候名山，至 东莱，言夜见大人，长数丈，就之则不见，见其迹甚大，类禽兽云。群臣有言见一老父牵狗，言”吾欲见巨公“，已忽不见。上即见大迹，未信，及群臣有言老父， 则大以为仙人也。宿留海上，予方士传车及间使求仙人以千数。</p><p>四月，还至奉高。上念诸儒及方士言封禅人人殊，不经，难施行。天子至梁父，礼祠地主。乙卯，令侍中儒者皮弁荐绅，射牛行事。封泰山下东方，如郊 祠太一之礼。封广丈二尺，高九尺，其下则有玉牒书，书z。礼毕，天子独与侍中奉车子侯上泰山，亦有封。其事皆禁。明日，下阴道。丙辰，禅泰山下n东北肃然 山，如祭后土礼。天子皆亲拜见，衣上黄而尽用乐焉。江淮间一茅三脊为神藉。五色土益杂封。纵远方奇兽蜚禽及白雉诸物，颇以加礼。兕牛犀象之属不用。皆至泰 山祭后土。封禅祠；其夜若有光，昼有白云起封中。</p><p>天子从禅还，坐明堂，群臣更上寿。於是制诏御史：”朕以眇眇之身承至尊，兢兢焉惧不任。维德菲薄，不明于礼乐。祠太一，若有象景光，如有 望，震於怪物，欲止不敢，遂登封太山，至于梁父，而後禅肃然。自新，嘉与士大夫更始，赐民百户牛一酒十石，加年八十孤寡布帛二匹。复博、奉高、蛇丘、历 城，无出今年租税。其大赦天下，如乙卯赦令。行所过毋有复作。事在二年前，皆勿听治。“又下诏曰：”古者天子五载一巡狩，用事泰山，诸侯有朝宿地。其令诸 侯各治邸泰山下。“</p><p>天子既已封泰山，无风雨灾，而方士更言蓬莱诸神若将可得，於是上欣然庶几遇之，乃复东至海上望，冀遇蓬莱焉。奉车子侯暴病，一日死。上乃遂去，并海上，北至碣石，巡自辽西，历北边至九原。五月，反至甘泉。有司言宝鼎出为元鼎，以今年为元封元年。</p><p>其秋，有星于东井。後十馀日，有星于三能。望气王朔言：”候独见填星出如瓜，食顷复入焉。“有司皆曰：”陛下建汉家封禅，天其报德星云。“</p><p>其来年冬，郊雍五帝。还，拜祝祠太一。赞飨曰：”德星昭衍，厥维休祥。寿星仍出，渊耀光明。信星昭见，皇帝敬拜太祝之享。“</p><p>其春，公孙卿言见神人东莱山，若云”欲见天子“。天子於是幸缑氏城，拜卿为中大夫。遂至东莱，宿留之数日，无所见，见大人迹云。复遣方士求神怪 采芝药以千数。是岁旱。於是天子既出无名，乃祷万里沙，过祠泰山。还至瓠子，自临塞决河，留二日，沈祠而去。使二卿将卒塞决河，徙二渠，复禹之故迹焉。</p><p>是时既灭两越，越人勇之乃言”越人俗鬼，而其祠皆见鬼，数有效。昔东瓯王敬鬼，寿百六十岁。後世怠慢，故衰m“。乃令越巫立越祝祠，安台无坛，亦祠天神上帝百鬼，而以鸡卜。上信之，越祠鸡卜始用。</p><p>公孙卿曰：”仙人可见，而上往常遽，以故不见。今陛下可为观，如缑城，置脯枣，神人宜可致也。且仙人好楼居。“於是上令长安则作蜚廉桂观，甘泉 则作益延寿观，使卿持节设具而候神人。乃作通天茎台，置祠具其下，将招来仙神人之属。於是甘泉更置前殿，始广诸宫室。夏，有芝生殿房内中。天子为塞河，兴 通天台，若见有光云，乃下诏：”甘泉房中生芝九茎，赦天下，毋有复作。“</p><p>其明年，伐朝鲜。夏，旱。公孙卿曰：”黄帝时封则天旱，乾封三年。“上乃下诏曰：”天旱，意乾封乎？其令天下尊祠灵星焉。“</p><p>其明年，上郊雍，通回中道，巡之。春，至鸣泽，从西河归。</p><p>其明年冬，上巡南郡，至江陵而东。登礼之天柱山，号曰南岳。浮江，自寻阳出枞阳，过彭蠡，礼其名山川。北至琅邪，并海上。四月中，至奉高封焉。</p><p>初，天子封泰山，泰山东北n古时有明堂处，处险不敞。上欲治明堂奉高旁，未晓其制度。济南人公■带上黄帝时明堂图。明堂图中有一殿，四面无壁， 以茅盖，通水，圜宫垣为衤复道，上有楼，从西南入，命曰昆仑，天子从之入，以拜祠上帝焉。於是上令奉高作明堂汶上，如带图。及五年封，则祠太一、五帝於 明堂上坐，令高皇帝祠坐对之。祠后土於下房，以二十太牢。天子从昆仑道入，始拜明堂如郊礼。礼毕，燎堂下。而上又上泰山，自有z祠其巅。而泰山下祠五帝， 各如其方，黄帝并赤帝，而有司侍祠焉。山上举火，下悉应之。</p><p>其後二岁，十一月甲子朔旦冬至，推历者以本统。天子亲至泰山，以十一月甲子朔旦冬至日祠上帝明堂，毋封禅。其赞飨曰：”天增授皇帝太元神策，周而复始。皇帝敬拜太一。“东至海上，考入海及方士求神者，莫验，然益遣，冀遇之。</p><p>十一月乙酉，柏梁灾。十二月甲午朔，上亲禅高里，祠后土。临勃海，将以望祀蓬莱之属，冀至殊廷焉。</p><p>上还，以柏梁灾故，朝受计甘泉。公孙卿曰：”黄帝就青灵台，十二日烧，黄帝乃治明廷。明廷，甘泉也。“方士多言古帝王有都甘泉者。其後天子又朝 诸侯甘泉，甘泉作诸侯邸。勇之乃曰：”越俗有火灾，复起屋必以大，用胜服之。“於是作建章宫，度为千门万户。前殿度高未央。其东则凤阙，高二十馀丈。其西 则唐中，数十里虎圈。其北治大池，渐台高二十馀丈，命曰太液池，中有蓬莱、方丈、瀛洲、壶梁，象海中神山龟鱼之属。其南有玉堂、璧门、大鸟之属。乃立神明 台、井致ィ度五十丈，辇道相属焉。</p><p>夏，汉改历，以正月为岁首，而色上黄，官名更印章以五字，为太初元年。是岁，西伐大宛。蝗大起。丁夫人、雒阳虞初等以方祠诅匈奴、大宛焉。</p><p>其明年，有司上言雍五无牢熟具，芬芳不备。乃令祠官进犊牢具，色食所胜，而以木禺马代驹焉。独五月尝驹，行亲郊用驹。及诸名山川用驹者，悉以木禺马代。行过，乃用驹。他礼如故。</p><p>其明年，东巡海上，考神仙之属，未有验者。方士有言”黄帝时为五城十二楼，以候神人於执期，命曰迎年“。上许作之如方，命曰明年。上亲礼祠上帝焉。</p><p>公■带曰：”黄帝时虽封泰山，然风后、封巨、岐伯令黄帝封东泰山，禅凡山，合符，然后不死焉。“天子既令设祠具，至东泰山，泰山卑小，不称其 声，乃令祠官礼之，而不封禅焉。其後令带奉祠候神物。夏，遂还泰山，五年之礼如前，而加以禅祠石闾。石闾者，在泰山下n南方，方士多言此仙人之闾也，故 上亲禅焉。</p><p>其後五年，复至泰山封。还过祭a山。</p><p>今天子所兴祠，太一、后土，三年亲郊祠，建汉家封禅，五年一封。薄忌太一及三一、冥羊、马行、赤星，五，宽舒之祠官以岁时致礼。凡六祠，皆太 祝领之。至如八神诸神，明年、凡山他名祠，行过则祠，行去则已。方士所兴祠，各自主，其人终则已，祠官不主。他祠皆如其故。今上封禅，其後十二岁而还，遍 於五岳、四渎矣。而方士之候祠神人，入海求蓬莱，终无有验。而公孙卿之候神者，犹以大人之迹为解，无有效。天子益怠厌方士之怪迂语矣，然羁縻不绝，冀遇其 真。自此之後，方士言神祠者弥众，然其效可睹矣。</p><p>太史公曰：余从巡祭天地诸神名山川而封禅焉。入寿宫侍祠神语，究观方士祠官之意，於是退而论次自古以来用事於鬼神者，具见其表里。後有君子，得以览焉。若至俎豆币之详，献酬之礼，则有司存。</p><p>礼载”升中“，书称”肆类“。古今盛典，皇王能事。登封报天，降禅除地。飞英腾实，金泥石记。汉承遗绪，斯道不坠。仙闾、肃然，扬休勒志。</p> 