 <p>自古受命帝王，曷尝不封禅？盖有无其应而用事者矣，未有睹符瑞见而不臻乎泰山者也。虽受命而功不至，至梁父矣而德不洽，洽矣而日有不暇给，是以即事用希。传曰：”三年不为礼，礼必废；三年不为乐，乐必坏。“每世之隆，则封禅答焉，及衰而息。厥旷远者千有馀载，近者数百载，故其仪阙然堙灭，其详不可得而记闻云。</p><p>尚书曰，舜在璇玑玉衡，以齐七政。遂类于上帝，于六宗，望山川，遍群神。辑五瑞，择吉月日，见四岳诸牧，还瑞。岁二月，东巡狩，至于岱宗。岱宗，泰山也。柴，望秩于山川。遂觐东后。东后者，诸侯也。合时月正日，同律度量衡，修五礼，五玉三帛二生一死贽。五月，巡狩至南岳。南岳，衡山也。八月，巡狩至西岳。西岳，华山也。十一月，巡狩至北岳。北岳，a山也。皆如岱宗之礼。中岳，嵩高也。五载一巡狩。</p><p>禹遵之。後十四世，至帝孔甲，淫德好神，神渎，二龙去之。其後三世，汤伐桀，欲迁夏社，不可，作夏社。後八世，至帝太戊，有桑Y生於廷，一暮大拱，惧。伊陟曰：”妖不胜德。“太戊修德，桑Y死。伊陟赞巫咸，巫咸之兴自此始。後十四世，帝武丁得傅说为相，殷复兴焉，称高宗。有雉登鼎耳g，武丁惧。祖己曰：”修德。“武丁从之，位以永宁。後五世，帝武乙慢神而震死。後三世，帝纣淫乱，武王伐之。由此观之，始未尝不肃祗，後稍怠慢也。</p><p>周官曰，冬日至，祀天於南郊，迎长日之至；夏日至，祭地祗。皆用乐舞，而神乃可得而礼也。天子祭天下名山大川，五岳视三公，四渎视诸侯，诸侯祭其疆内名山大川。四渎者，江、河、淮、济也。天子曰明堂、辟雍，诸侯曰泮宫。</p><p>周公既相成王，郊祀后稷以配天，宗祀文王於明堂以配上帝。自禹兴而修社祀，后稷稼穑，故有稷祠，郊社所从来尚矣。</p><p>自周克殷後十四世，世益衰，礼乐废，诸侯恣行，而幽王为犬戎所败，周东徙雒邑。秦襄公攻戎救周，始列为诸侯。秦襄公既侯，居西垂，自以为主少Y之神，作西，祠白帝，其牲用■驹黄牛羝羊各一云。其後十六年，秦文公东猎F渭之间，卜居之而吉。文公梦黄蛇自天下属地，其口止於~衍。文公问史敦，敦曰：”此上帝之徵，君其祠之。“於是作~，用三牲郊祭白帝焉。</p><p>自未作~也，而雍旁故有吴阳武，雍东有好，皆废无祠。或曰：”自古以雍州积高，神明之T，故立郊上帝，诸神祠皆聚云。盖黄帝时尝用事，虽晚周亦郊焉。“其语不经见，缙绅者不道。</p><p>作~後九年，文公获若石云，于陈仓北阪城祠之。其神或岁不至，或岁数来，来也常以夜，光辉若流星，从东南来集于祠城，则若雄鸡，其声殷云，野鸡夜g。以一牢祠，命曰陈宝。</p><p>作~後七十八年，秦德公既立，卜居雍，”後子孙饮马於河“，遂都雍。雍之诸祠自此兴。用三百牢於~。作伏祠。磔狗邑四门，以御蛊。</p><p>德公立二年卒。其後年，秦宣公作密於渭南，祭青帝。</p><p>其後十四年，秦缪公立，病卧五日不寤；寤，乃言梦见上帝，上帝命缪公平晋乱。史书而记藏之府。而後世皆曰秦缪公上天。</p><p>秦缪公即位九年，齐桓公既霸，会诸侯於葵丘，而欲封禅。管仲曰：”古者封泰山禅梁父者七十二家，而夷吾所记者十有二焉。昔无怀氏封泰山，禅云云；羲封泰山，禅云云；神农封泰山，禅云云；炎帝封泰山，禅云云；黄帝封泰山，禅亭亭；颛顼封泰山，禅云云；帝址馓┥剑禅云云；尧封泰山，禅云云；舜封泰山，禅云云；禹封泰山，禅会稽；汤封泰山，禅云云；周成王封泰山，禅社首：皆受命然後得封禅。“桓公曰：”寡人北伐山戎，过孤竹；西伐大夏，涉流沙，束马悬车，上卑耳之山；南伐至召陵，登熊耳山以望江汉。兵车之会三，而乘车之会六，九合诸侯，一匡天下，诸侯莫违我。昔三代受命，亦何以异乎？“於是管仲睹桓公不可穷以辞，因设之以事，曰：”古之封禅，z上之黍，北里之禾，所以为盛；江淮之间，一茅三脊，所以为藉也。东海致比目之鱼，西海致比翼之鸟，然后物有不召而自至者十有五焉。今凤皇麒麟不来，嘉Y不生，而蓬蒿藜莠茂，鸱枭数至，而欲封禅，毋乃不可乎？“於是桓公乃止。是岁，秦缪公内晋君夷吾。其後三置晋国之君，平其乱。缪公立三十九年而卒。</p><p>其後百有馀年，而孔子论述六伲传略言易姓而王，封泰山禅乎梁父者七十馀王矣，其俎豆之礼不章，盖难言之。或问E之说，孔子曰：”不知。知E之说，其於天下也视其掌。“诗云纣在位，文王受命，政不及泰山。武王克殷二年，天下未宁而崩。爰周德之洽维成王，成王之封禅则近之矣。及後陪臣执政，季氏旅於泰山，仲尼讥之。</p><p>是时苌弘以方事周灵王，诸侯莫朝周，周力少，苌弘乃明鬼神事，设射首。首者，诸侯之不来者。依物怪欲以致诸侯。诸侯不从，而晋人执杀苌弘。周人之言方怪者自苌弘。</p><p>其後百馀年，秦灵公作吴阳上，祭黄帝；作下，祭炎帝。</p><p>後四十八年，周太史儋见秦献公曰：”秦始与周合，合而离，五百岁当复合，合十七年而霸王出焉。“栎阳雨金，秦献公自以为得金瑞，故作畦栎阳而祀白帝。</p><p>其後百二十岁而秦灭周，周之九鼎入于秦。或曰宋太丘社亡，而鼎没于泗水彭城下。</p><p>其後百一十五年而秦并天下。</p><p>秦始皇既并天下而帝，或曰：”黄帝得土德，黄龙地P见。夏得木德，青龙止於郊，草木趁。殷得金德，银自山溢。周得火德，有赤乌之符。今秦变周，水德之时。昔秦文公出猎，获黑龙，此其水德之瑞。“於是秦更命河曰”德水“，以冬十月为年首，色上黑，度以六为名，音上大吕，事统上法。</p><p>即帝位三年，东巡郡县，祠驺峄山，颂秦功业。於是徵从齐鲁之儒生博士七十人，至乎泰山下。诸儒生或议曰：”古者封禅为蒲车，恶伤山之土石草木；埽地而祭，席用菹秸，言其易遵也。“始皇闻此议各乖异，难施用，由此绌儒生。而遂除车道，上自泰山阳至巅，立石颂秦始皇帝德，明其得封也。从阴道下，禅於梁父。其礼颇采太祝之祀雍上帝所用，而封藏皆z之，世不得而记也。</p><p>始皇之上泰山，中阪遇暴风雨，休於大树下。诸儒生既绌，不得与用於封事之礼，闻始皇遇风雨，则讥之。</p><p>於是始皇遂东游海上，行礼祠名山大川及八神，求仙人羡门之属。八神将自古而有之，或曰太公以来作之。齐所以为齐，以天齐也。其祀绝莫知起时。八神：一曰天主，祠天齐。天齐渊水，居临南郊山下者。二曰地主，祠泰山梁父。盖天好阴，祠之必於高山之下，小山之上，命曰”“；地贵阳，祭之必於泽中圜丘云。三曰兵主，祠蚩尤。蚩尤在东平陆监乡，齐之西境也。四曰阴主，祠三山。五曰阳主，祠之罘。六曰月主，祠之莱山。皆在齐北，并勃海。七曰日主，祠成山。成山斗入海，最居齐东北隅，以迎日出云。八曰四时主，祠琅邪。琅邪在齐东方，盖岁之所始。皆各用一牢具祠，而巫祝所损益，币杂异焉。</p><p>自齐威、宣之时，驺子之徒论著终始五德之运，及秦帝而齐人奏之，故始皇采用之。而宋毋忌、正伯侨、充尚、羡门高最後皆燕人，为方仙道，形解销化，依於鬼神之事。驺衍以阴阳主运显於诸侯，而燕齐海上之方士传其术不能通，然则怪迂阿谀苟合之徒自此兴，不可胜数也。</p><p>自威、宣、燕昭使人入海求蓬莱、方丈、瀛洲。此三神山者，其傅在勃海中，去人不远；患且至，则船风引而去。盖尝有至者，诸仙人及不死之药皆在焉。其物禽兽尽白，而黄金银为宫阙。未至，望之如云；及到，三神山反居水下。临之，风辄引去，终莫能至云。世主莫不甘心焉。及至秦始皇并天下，至海上，则方士言之不可胜数。始皇自以为至海上而恐不及矣，使人乃赍童男女入海求之。船交海中，皆以风为解，曰未能至，望见之焉。其明年，始皇复游海上，至琅邪，过a山，从上党归。後三年，游碣石，考入海方士，从上郡归。後五年，始皇南至湘山，遂登会稽，并海上，冀遇海中三神山之奇药。不得，还至沙丘崩。</p><p>二世元年，东巡碣石，并海南，历泰山，至会稽，皆礼祠之，而刻勒始皇所立石书旁，以章始皇之功德。其秋，诸侯畔秦。三年而二世弑死。</p><p>始皇封禅之後十二岁，秦亡。诸儒生疾秦焚诗书，诛J文学，百姓怨其法，天下畔之，皆讹曰：”始皇上泰山，为暴风雨所击，不得封禅。“此岂所谓无其德而用事者邪？</p><p>昔三代之皆在河洛之间，故嵩高为中岳，而四岳各如其方，四渎咸在山东。至秦称帝，都咸阳，则五岳、四渎皆并在东方。自五帝以至秦，轶兴轶衰，名山大川或在诸侯，或在天子，其礼损益世殊，不可胜记。及秦并天下，令祠官所常奉天地名山大川鬼神可得而序也。</p><p>於是自ヒ远，名山五，大川祠二。曰太室。太室，嵩高也。a山，泰山，会稽，湘山。水曰济，曰淮。春以脯酒为岁祠，因泮冻，秋涸冻，冬塞祷祠。其牲用牛犊各一，牢具币各异。</p><p>自华以西，名山七，名川四。曰华山，薄山。薄山者，衰山也。岳山，岐山，吴岳，鸿冢，渎山。渎山，蜀之汶山。水曰河，祠临晋；沔，祠汉中；湫渊，祠朝矗唤水，祠蜀。亦春秋泮涸祷塞，如东方名山川；而牲牛犊牢具币各异。而四大冢鸿、岐、吴、岳，皆有尝禾。</p><p>陈宝节来祠。其河加有尝醪。此皆在雍州之域，近天子之都，故加车一乘，■驹四。</p><p>霸、产、长水、沣、涝、泾、渭皆非大川，以近咸阳，尽得比山川祠，而无诸加。</p><p>F、洛二渊，鸣泽、蒲山、岳山之属，为小山川，亦皆岁祷塞泮涸祠，礼不必同。</p><p>而雍有日、月、参、辰、南北斗、荧惑、太白、岁星、填星、、二十八宿、风伯、雨师、四海、九臣、十四臣、诸布、诸严、诸逑之属，百有馀庙。西亦有数十祠。於湖有周天子祠。於下有天神。沣、橛姓衙鳌⑻熳颖俪亍ｌ丁①裼腥社主之祠、寿星祠；而雍菅庙亦有杜主。杜主，故周之右将军，其在秦中，最小鬼之神者。各以岁时奉祠。</p><p>唯雍四上帝为尊，其光景动人民唯陈宝。故雍四，春以为岁祷，因泮冻，秋涸冻，冬塞祠，五月尝驹，及四仲之月月祠，陈宝节来一祠。春夏用U，秋冬用■。驹四匹，木禺龙栾车一驷，木禺车马一驷，各如其帝色。黄犊羔各四，币各有数，皆生瘗埋，无俎豆之具。三年一郊。秦以冬十月为岁首，故常以十月上宿郊见，通权火，拜於咸阳之旁，而衣上白，其用如经祠云。西、畦，祠如其故，上不亲往。</p><p>诸此祠皆太祝常主，以岁时奉祠之。至如他名山川诸鬼及八神之属，上过则祠，去则已。郡县远方神祠者，民各自奉祠，不领於天子之祝官。祝官有z祝，即有祥，辄祝祠移过於下。</p><p>汉兴，高祖之微时，尝杀大蛇。有物曰：”蛇，白帝子也，而杀者赤帝子。“高祖初起，祷丰榆社。徇沛，为沛公，则祠蚩尤，衅鼓旗。遂以十月至灞上，与诸侯平咸阳，立为汉王。因以十月为年首，而色上赤。</p><p>二年，东击项籍而还入关，问：”故秦时上帝祠何帝也？“对曰：”四帝，有白、青、黄、赤帝之祠。“高祖曰：”吾闻天有五帝，而有四，何也？“莫知其说。於是高祖曰：”吾知之矣，乃待我而具五也。“乃立黑帝祠，命曰北。有司进祠，上不亲往。悉召故秦祝官，复置太祝、太宰，如其故仪礼。因令县为公社。下诏曰：”吾甚重祠而敬祭。今上帝之祭及山川诸神当祠者，各以其时礼祠之如故。“</p><p>後四岁，天下已定，诏御史，令丰谨治榆社，常以四时春以羊彘祠之。令祝官立蚩尤之祠於长安。长安置祠祝官、女巫。其梁巫，祠天、地、天社、天水、房中、堂上之属；晋巫，祠五帝、东君、云中、司命、巫社、巫祠、族人、先炊之属；秦巫，祠社主、巫保、族累之属；荆巫，祠堂下、巫先、司命、施糜之属；九天巫，祠九天：皆以岁时祠宫中。其河巫祠河於临晋，而南山巫祠南山秦中。秦中者，二世皇帝。各有时。</p><p>其後二岁，或曰周兴而邑邰，立后稷之祠，至今血食天下。於是高祖制诏御史：”其令郡国县立灵星祠，常以岁时祠以牛。“</p><p>高祖十年春，有司请令县常以春月及腊祠社稷以羊豕，民里社各自财以祠。制曰：”可。“</p><p>其後十八年，孝文帝即位。即位十三年，下诏曰：”今z祝移过于下，朕甚不取。自今除之。“</p><p>始名山大川在诸侯，诸侯祝各自奉祠，天子官不领。及齐、淮南国废，令太祝尽以岁时致礼如故。</p><p>是岁，制曰：”朕即位十三年于今，赖宗庙之灵，社稷之福，方内艾安，民人靡疾。间者比年登，朕之不德，何以飨此？皆上帝诸神之赐也。盖闻古者飨其德必报其功，欲有增诸神祠。有司议增雍五路车各一乘，驾被具；西畦禺车各一乘，禺马四匹，驾被具；其河、湫、汉水加玉各二；及诸祠，各增广坛场，币俎豆以差加之。而祝者归福於朕，百姓不与焉。自今祝致敬，毋有所祈。“</p><p>鲁人公孙臣上书曰：”始秦得水德，今汉受之，推终始传，则汉当土德，土德之应黄龙见。宜改正朔，易服色，色上黄。“是时丞相张苍好律历，以为汉乃水德之始，故河决金，其符也。年始冬十月，色外黑内赤，与德相应。如公孙臣言，非也。罢之。後三岁，黄龙见成纪。文帝乃召公孙臣，拜为博士，与诸生草改历服色事。其夏，下诏曰：”异物之神见于成纪，无害於民，岁以有年。朕祈郊上帝诸神，礼官议，无讳以劳朕。“有司皆曰”古者天子夏亲郊，祀上帝於郊，故曰郊“。於是夏四月，文帝始郊见雍五祠，衣皆上赤。</p><p>其明年，赵人新垣平以望气见上，言”长安东北有神气，成五采，若人冠纟免焉。或曰东北神明之舍，西方神明之墓也。天瑞下，宜立祠上帝，以合符应“。於是作渭阳五帝庙，同宇，帝一殿，面各五门，各如其帝色。祠所用及仪亦如雍五。</p><p>夏四月，文帝亲拜霸渭之会，以郊见渭阳五帝。五帝庙南临渭，北穿蒲池沟水，权火举而祠，若光然属天焉。於是贵平上大夫，赐累千金。而使博士诸生刺六经中作王制，谋议巡狩封禅事。</p><p>文帝出长门，若见五人於道北，遂因其直北立五帝坛，祠以五牢具。</p><p>其明年，新垣平使人持玉杯，上书阙下献之。平言上曰：”阙下有宝玉气来者。“已视之，果有献玉杯者，刻曰”人主延寿“。平又言”臣候日再中“。居顷之，日s复中。於是始更以十七年为元年，令天下大T。</p><p>平言曰：”周鼎亡在泗水中，今河溢通泗，臣望东北汾阴直有金宝气，意周鼎其出乎？兆见不迎则不至。“於是上使使治庙汾阴南，临河，欲祠出周鼎。</p><p>人有上书告新垣平所言气神事皆诈也。下平吏治，诛夷新垣平。自是之後，文帝怠於改正朔服色神明之事，而渭阳、长门五帝使祠官领，以时致礼，不往焉。</p><p>明年，匈奴数入边，兴兵守御。後岁少不登。</p><p>数年而孝景即位。十六年，祠官各以岁时祠如故，无有所兴，至今天子。</p><p>今天子初即位，尤敬鬼神之祀。</p><p>元年，汉兴已六十馀岁矣，天下艾安，|绅之属皆望天子封禅改正度也，而上乡儒术，招贤良，赵绾、王臧等以文学为公卿，欲议古立明堂城南，以朝诸侯。草巡狩封禅改历服色事未就。会窦太后治黄老言，不好儒术，使人微伺得赵绾等奸利事，召案绾、臧，绾、臧自杀，诸所兴为皆废。</p><p>後六年，窦太后崩。其明年，徵文学之士公孙弘等。</p><p>明年，今上初至雍，郊见五。後常三岁一郊。是时上求神君，舍之上林中锸瞎邸Ｉ窬者，长陵女子，以子死，见神於先後宛若。宛若祠之其室，民多往祠。平原君往祠，其後子孙以尊显。及今上即位，则厚礼置祠之内中。闻其言，不见其人云。</p><p>是时李少君亦以祠灶、Y道、s老方见上，上尊之。少君者，故深泽侯舍人，主方。匿其年及其生长，常自谓七十，能使物，s老。其游以方遍诸侯。无妻子。人闻其能使物及不死，更馈遗之，常馀金钱衣食。人皆以为不治生业而饶给，又不知其何所人，愈信，争事之。少君资好方，善为巧发奇中。尝从武安侯饮，坐中有九十馀老人，少君乃言与其大父游射处，老人为菏贝悠浯蟾福识其处，一坐尽惊。少君见上，上有故铜器，问少君。少君曰：”此器齐桓公十年陈於柏寝。“已而案其刻，果齐桓公器。一宫尽骇，以为少君神，数百岁人也。少君言上曰：”祠灶则致物，致物而丹沙可化为黄金，黄金成以为饮食器则益寿，益寿而海中蓬莱仙者乃可见，见之以封禅则不死，黄帝是也。臣尝游海上，见安期生，安期生食巨枣，大如瓜。安期生仙者，通蓬莱中，合则见人，不合则隐。“於是天子始亲祠灶，遣方士入海求蓬莱安期生之属，而事化丹沙诸药齐为黄金矣。</p><p>居久之，李少君病死。天子以为化去不死，而使黄锤史宽舒受其方。求蓬莱安期生莫能得，而海上燕齐怪迂之方士多更来言神事矣。</p><p>亳人谬忌奏祠太一方，曰：”天神贵者太一，太一佐曰五帝。古者天子以春秋祭太一东南郊，用太牢，七日，为坛开八通之鬼道。“於是天子令太祝立其祠长安东南郊，常奉祠如忌方。其後人有上书，言”古者天子三年壹用太牢祠神三一：天一、地一、太一“。天子许之，令太祝领祠之於忌太一坛上，如其方。後人复有上书，言”古者天子常以春解祠，祠黄帝用一枭破镜；冥羊用羊祠；马行用一青牡马；太一、泽山君地长用牛；武夷君用乾鱼；阴阳使者以一牛“。令祠官领之如其方，而祠於忌太一坛旁。</p><p>其後，天子苑有白鹿，以其皮为币，以发瑞应，造白金焉。</p><p>其明年，郊雍，获一角兽，若然。有司曰：”陛下肃祗郊祀，上帝报享，锡一角兽，盖麟云。“於是以荐五，加一牛以燎。锡诸侯白金，风符应合于天也。</p><p>於是济北王以为天子且封禅，乃上书献太山及其旁邑，天子以他县偿之。常山王有罪，迁，天子封其弟於真定，以续先王祀，而以常山为郡，然后五岳皆在天子之。</p><p>　</p> 