 <p>　文公修政，施惠百姓。赏从亡者及功臣，大者封邑，小者尊爵。未尽行赏，周襄王以弟带难出居郑地，来告急晋。晋初定，欲发兵，恐他乱起，是以赏从亡 未至隐者介子推。推亦不言禄，禄亦不及。推曰：”献公子九人，唯君在矣。惠、怀无亲，外内弃之；天未绝晋，必将有主，主晋祀者，非君而谁？天实开之，二三 子以为己力，不亦诬乎？窃人之财，犹曰是盗，况贪天之功以为己力乎？下冒其罪，上赏其奸，上下相蒙，难与处矣！“其母曰：”盍亦求之，以死谁唬俊巴圃唬 ”尤而效之，罪有甚焉。且出怨言，不食其禄。“母曰：”亦使知之，若何？“对曰：”言，身之文也；身欲隐，安用文之？文之，是求显也。“其母曰：”能如此 乎？与女偕隐。“至死不复见。</p><p>介子推从者怜之，乃悬书宫门曰：”龙欲上天，五蛇为辅。龙已升云，四蛇各入其宇，一蛇独怨，终不见处所。“文公出，见其书，曰：”此介子推也。 吾方忧王室，未图其功。“使人召之，则亡。遂求所在，闻其入上山中，於是文公环绵上山中而封之，以为介推田，号曰介山，”以记吾过，且旌善人“。</p><p>从亡贱臣壶叔曰；”君三行赏，赏不及臣，敢请罪。“文公报曰：”夫导我以仁义，防我以德惠，此受上赏。辅我以行，卒以成立，此受次赏。矢石之难，汗马之劳，此复受次赏。若以力事我而无补吾缺者，此复受次赏。三赏之後，故且及子。“晋人闻之，皆说。</p><p>二年春，秦军河上，将入王。赵衰曰；”求霸莫如入王尊周。周晋同姓，晋不先入王，後秦入之，毋以令于天下。方今尊王，晋之资也。“三月甲辰，晋乃发兵至阳樊，围温，入襄王于周。四月，杀王弟带。周襄王赐晋河内阳樊之地。</p><p>四年，楚成王及诸侯围宋，宋公孙固如晋告急。先轸曰：”报施定霸，於今在矣。“狐偃曰：”楚新得曹而初婚於卫，若伐曹、卫，楚必救之，则宋免 矣。“於是晋作三军。赵衰举Se将中军，S臻佐之；使狐偃将上军，狐毛佐之，命赵衰为卿；栾枝将下军，先轸佐之；荀林父御戎，魏n为右：往伐。冬十二月， 晋兵先下山东，而以原封赵衰。</p><p>五年春，晋文公欲伐曹，假道於卫，卫人弗许。还自河南度，侵曹，伐卫。正月，取五鹿。二月，晋侯、齐侯盟于敛盂。“卫侯请盟晋，晋人不许。卫侯 欲与楚，国人不欲，故出其君以说晋。卫侯居襄牛，公子买守卫。楚救卫，不卒。晋侯围曹。三月丙午，晋师入曹，数之以其不用负羁言，而用美女乘轩者三百人 也。令军毋入僖负羁宗家以报德。楚围宋，宋复告急晋。文公欲救则攻楚，为楚尝有德，不欲伐也；欲释宋，宋又尝有德於晋：患之。先轸曰：”执曹伯，分曹、卫 地以与宋，楚急曹、卫，其势宜释宋。“於是文公从之，而楚成王乃引兵归。</p><p>楚将子玉曰：”王遇晋至厚，今知楚急曹、卫而故伐之，是轻王。“王曰：”晋侯亡在外十九年，困日久矣，果得反国，险鼍≈之，能用其民，天之 所开，不可当。“子玉请曰：”非敢必有功，原以间执谗慝之口也。“楚王怒，少与之兵。於是子玉使宛春告晋：”请复卫侯而封曹，臣亦释宋。“咎犯曰：”子玉 无礼矣，君取一，臣取二，勿许。“先轸曰：”定人之谓礼。楚一言定三国，子一言而亡之，我则毋礼。不许楚，是弃宋也。不如私许曹、卫以诱之，执宛春以怒 楚，既战而後图之。“晋侯乃囚宛春於卫，且私许复曹、卫。曹、卫告绝於楚。楚得臣怒，击晋师，晋师退。军吏曰：”为何退？“文公曰：”昔在楚，约退三舍， 可倍乎！“楚师欲去，得臣不肯。四月戊辰，宋公、齐将、秦将与晋侯次城濮。己巳，与楚兵合战，楚兵败，得臣收馀兵去。甲午，晋师还至衡雍，作王宫于践土。</p><p>初，郑助楚，楚败，惧，使人请盟晋侯。晋侯与郑伯盟。</p><p>五月丁未，献楚俘於周，驷介百乘，徒兵千。天子使王子虎命晋侯为伯，赐大辂，彤弓矢百，S弓矢千，鬯一卣，，虎贲三百人。晋侯三辞，然后 稽首受之。周作晋文侯命：”王若曰：父义和，丕显文、武，能慎明德，昭登於上，布闻在下，维时上帝集厥命于文、武。恤朕身、继予一人永其在位。“於是晋文 公称伯。癸亥，王子虎盟诸侯於王庭。</p><p>晋焚楚军，火数日不息，文公叹。左右曰：”胜楚而君犹忧，何？“文公曰：”吾闻能战胜安者唯圣人，是以惧。且子玉犹在，庸可喜乎！“子玉之败而归，楚成王怒其不用其言，贪与晋战，让责子玉，子玉自杀。晋文公曰：”我击其外，楚诛其内，内外相应。“於是乃喜。</p><p>六月，晋人复入卫侯。壬午，晋侯度河北归国。行赏，狐偃为首。或曰：”城濮之事，先轸之谋。“文公曰：”城濮之事，偃说我毋失信。先轸曰『军事胜为右』，吾用之以胜。然此一时之说，偃言万世之功，柰何以一时之利而加万世功乎？是以先之。“</p><p>冬，晋侯会诸侯於温，欲率之朝周。力未能，恐其有畔者，乃使人言周襄王狩于河阳。壬申，遂率诸侯朝王於践土。孔子读史记至文公，曰”诸侯无召王“、”王狩河阳“者，春秋讳之也。</p><p>丁丑，诸侯围许。曹伯臣或说晋侯曰：”齐桓公合诸侯而国异姓，今君为会而灭同姓。曹，叔振铎之後；晋，唐叔之後。合诸侯而灭兄弟，非礼。“晋侯说，复曹伯。</p><p>於是晋始作三行。荀林父将中行，先e将右行，先蔑将左行。</p><p>七年，晋文公、秦缪公共围郑，以其无礼於文公亡过时，及城濮时郑助楚也。围郑，欲得叔瞻。叔瞻闻之，自杀。郑持叔瞻告晋。晋曰：”必得郑君而甘心焉。“郑恐，乃间令使谓秦缪公曰：”亡郑厚晋，於晋得矣，而秦未为利。君何不解郑，得为东道交？“秦伯说，罢兵。晋亦罢兵。</p><p>九年冬，晋文公卒，子襄公欢立。是岁郑伯亦卒。</p><p>郑人或卖其国於秦，秦缪公发兵往袭郑。十二月，秦兵过我郊。襄公元年春，秦师过周，无礼，王孙满讥之。兵至滑，郑贾人弦高将市于周，遇之，以十二牛劳秦师。秦师惊而还，灭滑而去。</p><p>晋先轸曰：”秦伯不用蹇叔，反其众心，此可击。“栾枝曰：”未报先君施於秦，击之，不可。“先轸曰：”秦侮吾孤，伐吾同姓，何德之报？“遂击 之。襄公墨衰。四月，败秦师于ィ虏秦三将孟明视、西乞秫、白乙丙以归。遂墨以葬文公。文公夫人秦女，谓襄公曰：”秦欲得其三将戮之。“公许，遣之。先 轸闻之，谓襄公曰：”患生矣。“轸乃追秦将。秦将渡河，已在船中，顿首谢，卒不反。</p><p>後三年，秦果使孟明伐晋，报ブ败，取晋汪以归。四年，秦缪公大兴兵伐我，度河，取王官，封ナ而去。晋恐，不敢出，遂城守。五年，晋伐秦，取新城，报王官役也。</p><p>六年，赵衰成子、栾贞子、咎季子犯、霍伯皆卒。赵盾代赵衰执政。</p><p>七年八月，襄公卒。太子夷皋少。晋人以难故，欲立长君。赵盾曰：”立襄公弟雍。好善而长，先君爱之；且近於秦，秦故好也。立善则固，事长则顺， 奉爱则孝，结旧好则安。“贾季曰：”不如其弟乐。辰嬴嬖於二君，立其子，民必安之。“赵盾曰：”辰嬴贱，班在九人下，其子何震之有！且为二君嬖，淫也。为 先君子，不能求大而出在小国，僻也。母淫子僻，无威；陈小而远，无援：将何可乎！“使士会如秦迎公子雍。贾季亦使人召公子乐於陈。赵盾废贾季，以其杀阳处 父。十月，葬襄公。十一月，贾季奔翟。是岁，秦缪公亦卒。</p><p>灵公元年四月，秦康公曰：”昔文公之入也无卫，故有吕、S之患。“乃多与公子雍卫。太子母缪嬴日夜抱太子以号泣於朝，曰：”先君何罪？其嗣亦何 罪？舍m而外求君，将安置此？“出朝，则抱以m赵盾所，顿首曰：”先君奉此子而属之子，曰『此子材，吾受其赐；不材，吾怨子』。今君卒，言犹在耳，而弃 之，若何？“赵盾与诸大夫皆患缪嬴，且畏诛，乃背所迎而立太子夷皋，是为灵公。发兵以距秦送公子雍者。赵盾为将，往击秦，败之令狐。先蔑、随会亡奔秦。 秋，齐、宋、卫、郑、曹、许君皆会赵盾，盟於扈，以灵公初立故也。</p><p>四年，伐秦，取少梁。秦亦取晋之U。六年，秦康公伐晋，取羁马。晋侯怒，使赵盾、赵穿、S缺击秦，大战河曲，赵穿最有功。七年，晋六卿患随会之在秦，常为晋乱，乃详令魏寿馀反晋降秦。秦使随会之魏，因执会以归晋。</p><p>八年，周顷王崩，公卿争权，故不赴。晋使赵盾以车八百乘平周乱而立匡王。是年，楚庄王初即位。十二年，齐人弑其君懿公。</p><p>十四年，灵公壮，侈，厚敛以墙。“从台上弹人，观其避丸也。宰夫s熊蹯不熟，灵公怒，杀宰夫，使妇人持其尸出弃之，过朝。赵盾、随会前数谏， 不听；已又见死人手，二人前谏。随会先谏，不听。灵公患之，使I刺赵盾。盾闺门开，居处节，I退，叹曰：”杀忠臣，弃君命，罪一也。“遂触树而死。</p><p>初，盾常田首山，见桑下有饿人。饿人，示眯明也。盾与之食，食其半。问其故，曰：”宦三年，未知母之存不，原遗母。“盾义之，益与之饭肉。已而 为晋宰夫，赵盾弗复知也。九月，晋灵公饮赵盾酒，伏甲将攻盾。公宰示眯明知之，恐盾醉不能起，而进曰：”君赐臣，觞三行可以罢。“欲以去赵盾，令先，毋及 难。盾既去，灵公伏士未会，先纵m狗名敖。明为盾搏杀狗。盾曰：”弃人用狗，虽猛何为。“然不知明之为阴德也。已而灵公纵伏士出逐赵盾，示眯明反击灵公之 伏士，伏士不能进，而竟脱盾。盾问其故，曰：”我桑下饿人。“问其名，弗告。明亦因亡去。</p><p>盾遂奔，未出晋境。乙丑，盾昆弟将军赵穿袭杀灵公於桃园而迎赵盾。赵盾素贵，得民和；灵公少，侈，民不附，故为弑易。盾复位。晋太史董狐书曰 ”赵盾弑其君“，以视於朝。盾曰：”弑者赵穿，我无罪。“太史曰：”子为正卿，而亡不出境，反不诛国乱，非子而谁？“孔子闻之，曰：”董狐，古之良史也， 书法不隐。宣子，良大夫也，为法受恶。惜也，出疆乃免。“</p><p>赵盾使赵穿迎襄公弟黑臀于周而立之，是为成公。</p><p>成公者，文公少子，其母周女也。壬申，朝于武宫。</p><p>成公元年，赐赵氏为公族。伐郑，郑倍晋故也。三年，郑伯初立，附晋而弃楚。楚怒，伐郑，晋往救之。</p><p>六年，伐秦，虏秦将赤。</p><p>七年，成公与楚庄王争，会诸侯于扈。陈畏楚，不会。晋使中行桓子伐陈，因救郑，与楚战，败楚师。是年，成公卒，子景公据立。</p><p>景公元年春，陈大夫夏徵舒弑其君灵公。二年，楚庄王伐陈，诛徵舒。</p><p>三年，楚庄王围郑，郑告急晋。晋使荀林父将中军，随会将上军，赵朔将下军，S克、栾书、先e、韩厥、巩朔佐之。六月，至河。闻楚已服郑，郑伯肉 袒与盟而去，荀林父欲还。先e曰：”凡来救郑，不至不可，将率离心。“卒度河。楚已服郑，欲饮马于河为名而去。楚与晋军大战。郑新附楚，畏之，反助楚攻 晋。晋军败，走河，争度，船中人指甚众。楚虏我将智■。归而林父曰：”臣为督将，军败当诛，请死。“景公欲许之。随会曰：”昔文公之与楚战城濮，成王归杀 子玉，而文公乃喜。今楚已败我师，又诛其将，是助楚杀仇也。“乃止。</p><p>四年，先e以首计而败晋军河上，恐诛，乃奔翟，与翟谋伐晋。晋觉，乃族e。e，先轸子也。</p><p>五年，伐郑，为助楚故也。是时楚庄王，以挫晋兵河上也。</p><p>六年，楚伐宋，宋来告急晋，晋欲救之，伯宗谋曰：”楚，天方开之，不可当。“乃使解扬绐为救宋。郑人执与楚，楚厚赐，使反其言，令宋急下。解扬绐许之，卒致晋君言。楚欲杀之，或谏，乃归解扬。</p><p>七年，晋使随会灭赤狄。</p><p>八年，使S克於齐。齐顷公母从楼上观而笑之。所以然者，S克偻，而鲁使蹇，卫使眇，故齐亦令人如之以导客。S克怒，归至河上，曰：”不报齐者，河伯视之！“至国，请君，欲伐齐。景公问知其故，曰：”子之怨，安足以烦国！“弗听。魏文子请老休，辟S克，克执政。</p><p>九年，楚庄王卒。晋伐齐，齐使太子为质於晋，晋兵罢。</p><p>十一年春，齐伐鲁，取隆。鲁告急卫，卫与鲁皆因S克告急於晋。晋乃使S克、栾书、韩厥以兵车八百乘与鲁、卫共伐齐。夏，与顷公战於鞍，伤困顷 公。顷公乃与其右易位，下取饮，以得脱去。齐师败走，晋追北至齐。顷公献宝器以求平，不听。S克曰：”必得萧桐侄子为质。“齐使曰：”萧桐侄子，顷公母； 顷公母犹晋君母，柰何必得之？不义，请复战。“晋乃许与平而去。</p><p>楚申公巫臣盗夏姬以奔晋，晋以巫臣为邢大夫。</p><p>十二年冬，齐顷公如晋，欲上尊晋景公为王，景公让不敢。晋始作六军，韩厥、巩朔、赵穿、荀骓、</p><p>十三年，鲁成公朝晋，晋弗敬，鲁怒去，倍晋。晋伐郑，取铩</p><p>十四年，梁山崩。问伯宗，伯宗以为不足怪也。</p><p>十六年，楚将子反怨巫臣，灭其族。巫臣怒，遗子反书曰：”必令子罢於奔命！“乃请使吴，令其子为吴行人，教吴乘车用兵。吴晋始通，约伐楚。</p><p>十七年，诛赵同、赵括，族灭之。韩厥曰：”赵衰、赵盾之功岂可忘乎？柰何绝祀！“乃复令赵庶子武为赵後，复与之邑。</p><p>十九年夏，景公病，立其太子寿曼为君，是为厉公。後月馀，景公卒。</p><p>厉公元年，初立，欲和诸侯，与秦桓公夹河而盟。归而秦倍盟，与翟谋伐晋。三年，使吕相让秦，因与诸侯伐秦。至泾，败秦於麻隧，虏其将成差。</p><p>五年，三S谗伯宗，杀之。伯宗以好直谏得此祸，国人以是不附厉公。</p><p>六年春，郑倍晋与楚盟，晋怒。栾书曰：”不可以当吾世而失诸侯。“乃发兵。厉公自将，五月度河。闻楚兵来救，范文子请公欲还。S至曰：”发兵诛 逆，见辟之，无以令诸侯。“遂与战。癸巳，射中楚共王目，楚兵败於鄢陵。子反收馀兵，拊循欲复战，晋患之。共王召子反，其侍者竖阳Y进酒，子反醉，不能 见。王怒，让子反，子反死。王遂引兵归。晋由此威诸侯，欲以令天下求霸。</p><p>厉公多外嬖姬，归，欲尽去群大夫而立诸姬兄弟。宠姬兄曰胥童，尝与S至有怨，及栾书又怨S至不用其计而遂败楚，乃使人间谢楚。楚来诈厉公曰： ”鄢陵之战，实至召楚，欲作乱，内子周立之。会与国不具，是以事不成。“厉公告栾书。栾书曰：”其殆有矣！原公试使人之周微考之。“果使S至於周。栾书又 使公子周见S至，S至不知见卖也。厉公验之，信然，遂怨S至，欲杀之。八年，厉公猎，与姬饮，S至杀豕奉进，宦者夺之。S至射杀宦者。公怒，曰：”季子欺 予！“将诛三S，未发也。S欲攻公，曰：”我虽死，公亦病矣。“S至曰：”信不反君，智不害民，勇不作乱。失此三者，谁与我？我死耳！“十二月壬午，公 令胥童以兵八百人袭攻杀三S。胥童因以劫栾书、中行偃于朝，曰：”不杀二子，患必及公。“公曰：”一旦杀三卿，寡人不忍益也。“对曰：”人将忍君。“公弗 听，谢栾书等以诛S氏罪：”大夫复位。“二子顿首曰：”幸甚幸甚！“公使胥童为卿。闰月乙卯，厉公游匠骊氏，栾书、中行偃以其党袭捕厉公，囚之，杀胥童， 而使人迎公子周于周而立之，是为悼公。</p><p>悼公元年正月庚申，栾书、中行偃弑厉公，葬之以一乘车。厉公囚六日死，死十日庚午，智■迎公子周来，至绛，刑鸡与大夫盟而立之，是为悼公。辛巳，朝武宫。二月乙酉，即位。</p><p>悼公周者，其大父捷，晋襄公少子也，不得立，号为桓叔，桓叔最爱。桓叔生惠伯谈，谈生悼公周。周之立，年十四矣。悼公曰：”大父、父皆不得立而 辟难於周，客死焉。寡人自以疏远，毋几为君。今大夫不忘文、襄之意而惠立桓叔之後，赖宗庙大夫之灵，得奉晋祀，岂敢不战战乎？大夫其亦佐寡人！“於是逐不 臣者七人，修旧功，施德惠，收文公入时功臣後。秋，伐郑。郑师败，遂至陈。</p><p>三年，晋会诸侯。悼公问群臣可用者，祁菥俳夂。解狐，葜仇。复问，举其子祁午。君子曰：”祁菘晌讲坏骋樱⊥饩俨灰仇，内举不隐子。“方会 诸侯，悼公弟杨干乱行，魏绛戮其仆。悼公怒，或谏公，公卒贤绛，任之政，使和戎，戎大亲附。十一年，悼公曰：”自吾用魏绛，九合诸侯，和戎、翟，魏子之力 也。“赐之乐，三让乃受之。冬，秦取我栎。</p><p>十四年，晋使六卿率诸侯伐秦，度泾，大败秦军，至Я侄去。</p><p>十五年，悼公问治国於师旷。师旷曰：”惟仁义为本。“冬，悼公卒，子平公彪立。</p><p>平公元年，伐齐，齐灵公与战靡下，齐师败走。晏婴曰：”君亦毋勇，何不止战？“遂去。晋追，遂围临，尽烧屠其郭中。东至胶，南至沂，齐皆城守，晋乃引兵归。</p><p>六年，鲁襄公朝晋。晋栾逞有罪，奔齐。八年，齐庄公微遣栾逞於曲沃，以兵随之。齐兵上太行，栾逞从曲沃中反，袭入绛。绛不戒，平公欲自杀，范献 子止公，以其徒击逞，逞败走曲沃。曲沃攻逞，逞死，遂灭栾氏宗。逞者，栾书孙也。其入绛，与魏氏谋。齐庄公闻逞败，乃还，取晋之朝歌去，以报临之役也。</p><p>十年，齐崔杼弑其君庄公。晋因齐乱，伐败齐於高唐去，报太行之役也。</p><p>十四年，吴延陵季子来使，与赵文子、韩宣子、魏献子语，曰：”晋国之政，卒归此三家矣。“</p><p>十九年，齐使晏婴如晋，与叔乡语。叔乡曰：”晋，季世也。公厚赋为台池而不恤政，政在私门，其可久乎！“晏子然之。</p><p>二十二年，伐燕。二十六年，平公卒，子昭公夷立。</p><p>昭公六年卒。六卿，公室卑。子顷公去疾立。</p><p>顷公六年，周景王崩，王子争立。晋六卿平王室乱，立敬王。</p><p>九年，鲁季氏逐其君昭公，昭公居乾侯。十一年，卫、宋使使请晋纳鲁君。季平子私赂范献子，献子受之，乃谓晋君曰：”季氏无罪。“不果入鲁君。</p><p>十二年，晋之宗家祁菟铮叔乡子，相恶於君。六卿欲弱公室，乃遂以法尽灭其族。而分其邑为十县，各令其子为大夫。晋益弱，六卿皆大。</p><p>十四年，顷公卒，子定公午立。</p><p>定公十一年，鲁阳虎奔晋，赵鞅简子舍之。十二年，孔子相鲁。</p><p>十五年，赵鞅使邯郸大夫午，不信，欲杀午，午与中行寅、范吉射亲攻赵鞅，鞅走保晋阳。定公围晋阳。荀栎、韩不信、魏侈与范、中行为仇，乃移兵伐 范、中行。范、中行反，晋君击之，败范、中行。范、中行走朝歌，保之。韩、魏为赵鞅谢晋君，乃赦赵鞅，复位。二十二年，晋败范、中行氏，二子奔齐。</p><p>三十年，定公与吴王夫差会黄池，争长，赵鞅时从，卒长吴。</p><p>三十一年，齐田常弑其君简公，而立简公弟骜为平公。三十三年，孔子卒。</p><p>三十七年，定公卒，子出公凿立。</p><p>出公十七年，“知伯与赵、韩、魏共分范、中行地以为邑。出公怒，告齐、鲁，欲以伐四卿。四卿恐，遂反攻出公。出公奔齐，道死。故知伯乃立昭公曾孙骄为晋君，是为哀公。</p><p>哀公大父雍，晋昭公少子也，号为戴子。戴子生忌。忌善知伯，蚤死，故知伯欲尽并晋，未敢，乃立忌子骄为君。当是时，晋国政皆决知伯，晋哀公不得有所制。知伯遂有范、中行地，最。</p><p>哀公四年，赵襄子、韩康子、魏桓子共杀知伯，尽并其地。</p><p>十八年，哀公卒，子幽公柳立。</p><p>幽公之时，晋畏，反朝韩、赵、魏之君。独有绛、曲沃，馀皆入三晋。</p><p>十五年，魏文侯初立。十八年，幽公淫妇人，夜窃出邑中，盗杀幽公。魏文侯以兵诛晋乱，立幽公子止，是为烈公。</p><p>烈公十九年，周威烈王赐赵、韩、魏皆命为诸侯。</p><p>二十七年，烈公卒，子孝公颀立。孝公九年，魏武侯初立，袭邯郸，不胜而去。十七年，孝公卒，子静公俱酒立。是岁，齐威王元年也。</p><p>静公二年，魏武侯、韩哀侯、赵敬侯灭晋後而三分其地。静公迁为家人，晋绝不祀。</p><p>太史公曰：晋文公，古所谓明君也，亡居外十九年，至困约，及即位而行赏，尚忘介子推，况骄主乎？灵公既弑，其後成、景致严，至厉大刻，大夫惧诛，祸作。悼公以後日衰，六卿专权。故君道之御其臣下。固不易哉！</p><p>天命叔虞，卒封於唐。桐既削，河、汾是荒。文侯虽嗣，曲沃日。未知本末，祚倾桓庄。献公昏惑，太子罹殃。重耳致霸，朝周河阳。灵既丧德，厉亦无防。四卿侵侮。晋祚遽亡。</p> 