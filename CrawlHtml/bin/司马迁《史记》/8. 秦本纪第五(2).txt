 <p>　三十七年，秦用由余谋伐戎王，益国十二，开地千里，遂霸西戎。天子使召公过贺缪公以金鼓。三十九年，缪公卒，葬雍。从死者百七十七人，秦之良臣子 舆氏三人名曰奄息、仲行、针虎，亦在从死之中。秦人哀之，为作歌黄鸟之诗。君子曰：”秦缪公广地益国，东服晋，西霸戎夷，然不为诸侯盟主，亦宜哉。死而 弃民，收其良臣而从死。且先王崩，尚犹遗德垂法，况夺之善人良臣百姓所哀者乎？是以知秦不能复东征也。“缪公子四十人，其太子拼立，是为康公。</p><p>康公元年。往岁缪公之卒，晋襄公亦卒；襄公之弟名雍，秦出也，在秦。晋赵盾欲立之，使随会来迎雍，秦以兵送至令狐。晋立襄公子而反击秦师，秦师 败，随会来奔。二年，秦伐晋，取武城，报令狐之役。四年，晋伐秦，取少梁。六年，秦伐晋，取羁马。战於河曲，大败晋军。晋人患随会在秦为乱，乃使魏雠馀详 反，合谋会，诈而得会，会遂归晋。康公立十二年卒，子共公立。</p><p>共公二年，晋赵穿弑其君灵公。三年，楚庄王，北兵至雒，问周鼎。共公立五年卒，子桓公立。</p><p>桓公三年，晋败我一将。十年，楚庄王服郑，北败晋兵於河上。当是之时，楚霸，为会盟合诸侯。二十四年，晋厉公初立，与秦桓公夹河而盟。归而秦倍盟，与翟合谋击晋。二十六年，晋率诸侯伐秦，秦军败走，追至泾而还。桓公立二十七年卒，子景公立。</p><p>景公四年，晋栾书弑其君厉公。十五年，救郑，败晋兵於栎。是时晋悼公为盟主。十八年，晋悼公，数会诸侯，率以伐秦，败秦军。秦军走，晋兵追 之，遂渡泾，至Я侄还。二十七年，景公如晋，与平公盟，已而背之。三十六年，楚公子围弑其君而自立，是为灵王。景公母弟后子针有宠，景公母弟富，或谮 之，恐诛，乃奔晋，车重千乘。晋平公曰：”后子富如此，何以自亡？“对曰：”秦公无道，畏诛，欲待其後世乃归。“三十九年，楚灵王，会诸侯於申，为盟 主，杀齐庆封。景公立四十年卒，子哀公立。后子复来归秦。</p><p>哀公八年，楚公子弃疾弑灵王而自立，是为平王。十一年，楚平王来求秦女为太子建妻。至国，女好而自娶之。十五年，楚平王欲诛建，建亡；伍子胥奔 吴。晋公室卑而六卿，欲内相攻，是以久秦晋不相攻。三十一年，吴王阖闾与伍子胥伐楚，楚王亡奔随，吴遂入郢。楚大夫申包胥来告急，七日不食，日夜哭泣。 於是秦乃发五百乘救楚，败吴师。吴师归，楚昭王乃得复入郢。哀公立三十六年卒。太子夷公，夷公蚤死，不得立，立夷公子，是为惠公。</p><p>惠公元年，孔子行鲁相事。五年，晋卿中行、范氏反晋，晋使智氏、赵简子攻之，范、中行氏亡奔齐。惠公立十年卒，子悼公立。</p><p>悼公二年，齐臣田乞弑其君孺子，立其兄阳生，是为悼公。六年，吴败齐师。齐人弑悼公，立其子简公。九年，晋定公与吴王夫差盟，争长於黄池，卒先 吴。吴，陵中国。十二年，齐田常弑简公，立其弟平公，常相之。十三年，楚灭陈。秦悼公立十四年卒，子厉共公立。孔子以悼公十二年卒。</p><p>厉共公二年，蜀人来赂。十六年，f河旁。以兵二万伐大荔，取其王城。二十一年，初县频阳。晋取武成。二十四年，晋乱，杀智伯，分其国与赵、韩、 魏。二十五年，智开与邑人来奔。三十三年，伐义渠，虏其王。三十四年，日食。厉共公卒，子躁公立。躁公二年，南郑反。十三年，义渠来伐，至渭南。十四年， 躁公卒，立其弟怀公。</p><p>怀公四年，庶长晁与大臣围怀公，怀公自杀。怀公太子曰昭子，蚤死，大臣乃立太子昭子之子，是为灵公。灵公，怀公孙也。</p><p>灵公六年，晋城少梁，秦击之。十三年，城籍姑。灵公卒，子献公不得立，立灵公季父悼子，是为简公。简公，昭子之弟而怀公子也。</p><p>简公六年，令吏初带剑。f洛。城重泉。十六年卒，子惠公立。</p><p>惠公十二年，子出子生。十三年，伐蜀，取南郑。惠公卒，出子立。</p><p>出子二年，庶长改迎灵公之子献公于河西而立之。杀出子及其母，沈之渊旁。秦以往者数易君，君臣乖乱，故晋复，夺秦河西地。</p><p>献公元年，止从死。二年，城栎阳。四年正月庚寅，孝公生。十一年，周太史儋见献公曰：”周故与秦国合而别，别五百岁复合，合十七岁而霸王出。“ 十六年，桃冬花。十八年，雨金栎阳。二十一年，与晋战於石门，斩首六万，天子贺以b@。二十三年，与魏晋战少梁，虏其将公孙痤。二十四年，献公卒，子孝公 立，年已二十一岁矣。</p><p>孝公元年，河山以东国六，与齐威、楚宣、魏惠、燕悼、韩哀、赵成侯并。淮泗之间小国十馀。楚、魏与秦接界。魏筑长城，自郑滨洛以北，有上郡。 楚自汉中，南有巴、黔中。周室微，诸侯力政，争相并。秦僻在雍州，不与中国诸侯之会盟，夷翟遇之。孝公於是布惠，振孤寡，招战士，明功赏。下令国中曰： ”昔我缪公自岐雍之间，修德行武，东平晋乱，以河为界，西霸戎翟，广地千里，天子致伯，诸侯毕贺，为後世开业，甚光美。会往者厉、躁、简公、出子之不宁， 国家内忧，未遑外事，三晋攻夺我先君河西地，诸侯卑秦、丑莫大焉。献公即位，镇抚边境，徙治栎阳，且欲东伐，复缪公之故地，缪公之政令。寡人思念先君之 意，常痛於心。宾客群臣有能出奇计秦者，吾且尊官，与之分土。“於是乃出兵东围陕城，西斩戎之x王。</p><p>卫鞅闻是令下，西入秦，因景监求见孝公。</p><p>二年，天子致胙。</p><p>三年，卫鞅说孝公变法修刑，内务耕稼，外劝战死之赏罚，孝公善之。甘龙、杜挚等弗然，相与争之。卒用鞅法，百姓苦之；居三年，百姓便之。乃拜鞅为左庶长。其事在商君语中。</p><p>七年，与魏惠王会杜平。八年，与魏战元里，有功。十年，卫鞅为大良造，将兵围魏安邑，降之。十二年，作为咸阳，筑冀阙，秦徙都之。并诸小乡聚， 集为大县，县一令，四十一县。为田开阡陌。东地渡洛。十四年，初为赋。十九年，天子致伯。二十年，诸侯毕贺。秦使公子少官率师会诸侯逢泽，朝天子。</p><p>二十一年，齐败魏马陵。</p><p>二十二年，卫鞅击魏，虏魏公子n。封鞅为列侯，号商君。</p><p>二十四年，与晋战雁门，虏其将魏错。</p><p>孝公卒，子惠文君立。是岁，诛卫鞅。鞅之初为秦施法，法不行，太子犯禁。鞅曰：”法之不行，自於贵戚。君必欲行法，先於太子。太子不可黥，黥其傅师。“於是法大用，秦人治。及孝公卒，太子立，宗室多怨鞅，鞅亡，因以为反，而卒车裂以徇秦国。</p><p>惠文君元年，楚、韩、赵、蜀人来朝。二年，天子贺。三年，王冠。四年，天子致文武胙。齐、魏为王。</p><p>五年，阴晋人犀首为大良造。六年，魏纳阴晋，阴晋更名宁秦。七年，公子n与魏战，虏其将龙贾，斩首八万。八年，魏纳河西地。九年，渡河，取汾 阴、皮氏。与魏王会应。围焦，降之。十年，张仪相秦。魏纳上郡十五县。十一年，县义渠。归魏焦、曲沃。义渠君为臣。更名少梁曰夏阳。十二年，初腊。十三年 四月戊午，魏君为王，韩亦为王。使张仪伐取陕，出其人与魏。</p><p>十四年，更为元年。二年，张仪与齐、楚大臣会m桑。三年，韩、魏太子来朝。张仪相魏。五年，王游至北河。七年，乐池相秦。韩、赵、魏、燕、齐帅 匈奴共攻秦。秦使庶长疾与战修鱼，虏其将申差，败赵公子渴、韩太子奂，斩首八万二千。八年，张仪复相秦。九年，司马错伐蜀，灭之。伐取赵中都、西阳十年， 韩太子苍来质。伐取韩石章。伐败赵将泥。伐取义渠二十五城。十一年，里疾攻魏焦，降之。败韩岸门，斩首万，其将犀首走。公子通封於蜀。燕君让其臣子之。 十二年，王与梁王会临晋。庶长疾攻赵，虏赵将庄。张仪相楚。十三年，庶长章击楚於丹阳，虏其将屈，斩首八万；又攻楚汉中，取地六百里，置汉中郡。楚围雍 氏，秦使庶长疾助韩而东攻齐，到满助魏攻燕。十四年，伐楚，取召陵。丹、犁臣，蜀相壮杀蜀侯来降。</p><p>惠王卒，子武王立。韩、魏、齐、楚、越皆宾从。</p><p>武王元年，与魏惠王会临晋。诛蜀相壮。张仪、魏章皆东出之魏。伐义渠、丹、犁。二年，初置丞相，里疾、甘茂为左右丞相。张仪死於魏。三年，与 韩襄王会临晋外。南公揭卒，里疾相韩。武王谓甘茂曰：”寡人欲容车通三川，窥周室，死不恨矣。“其秋，使甘茂、庶长封伐宜阳。四年，拔宜阳，斩首六万。 涉河，城武遂。魏太子来朝。武王有力好戏，力士任鄙、乌获、孟说皆至大官。王与孟说举鼎，绝膑。八月，武王死。族孟说。武王取魏女为后，无子。立异母弟， 是为昭襄王。昭襄母楚人，姓L氏，号宣太后。武王死时，昭襄王为质於燕，燕人送归，得立。</p><p>昭襄王元年，严君疾为相。甘茂出之魏。二年，彗星见。庶长壮与大臣、诸侯、公子为逆，皆诛，及惠文后皆不得良死。悼武王后出归魏。三年，王冠。 与楚王会黄棘，与楚上庸。四年，取蒲阪。彗星见。五年，魏王来朝应亭，复与魏蒲阪。六年，蜀侯反，司马错定蜀。庶长奂伐楚，斩首二万。泾阳君质於齐。日 食，昼晦。七年，拔新城。里子卒。八年，使将军d戎攻楚，取新市。齐使章子，魏使公孙喜，韩使暴鸢共攻楚方城，取唐t。赵破中山，其君亡，竟死齐。魏公 子劲、韩公子长为诸侯。九年，孟尝君薛文来相秦。奂攻楚，取八城，杀其将景快。十年，楚怀王入朝秦，秦留之。薛文以金受免。楼缓为丞相。十一年，齐、韩、 魏、赵、宋、中山五国共攻秦，至盐氏而还。秦与韩、魏河北及封陵以和。彗星见。楚怀王走之赵，赵不受，还之秦，即死，归葬。十二年，楼缓免，穰侯魏为 相。予楚粟五万石。</p><p>十三年，向寿伐韩，取武始。左更白起攻新城。五大夫礼出亡奔魏。任鄙为汉中守。十四年，左更白起攻韩、魏於伊阙，斩首二十四万，虏公孙喜，拔五 城。十五年，大良造白起攻魏，取垣，复予之。攻楚，取宛。十六年，左更错取轵及邓。免，封公子市宛，公子悝邓，魏陶，为诸侯。十七年，城阳君入朝，及 东周君来朝。秦以垣为蒲阪、皮氏。王之宜阳。十八年，错攻垣、河雍，决桥取之。十九年，王为西帝，齐为东帝，皆复去之。吕礼来自归。齐破宋，宋王在魏，死 温。任鄙卒。二十年，王之汉中，又之上郡、北河。二十一年，错攻魏河内。魏献安邑，秦出其人，募徙河东赐爵，赦罪人迁之。泾阳君封宛。二十二年，蒙武伐 齐。河东为九县。与楚王会宛。与赵王会中阳。二十三年，尉斯离与三晋、燕伐齐，破之济西。王与魏王会宜阳，与韩王会新城。二十四年，与楚王会鄢，又会穰。 秦取魏安城，至大梁，燕、赵救之，秦军去。魏免相。二十五年，拔赵二城。与韩王会新城，与魏王会新明邑。二十六年，赦罪人迁之穰。侯复相。二十七年， 错攻楚。赦罪人迁之南阳。白起攻赵，取代光狼城。又使司马错发陇西，因蜀攻楚黔中，拔之。二十八年，大良造白起攻楚，取鄢、邓，赦罪人迁之。二十九年，大 良造白起攻楚，取郢为南郡，楚王走。周君来。王与楚王会襄陵。白起为武安君。三十年，蜀守若伐楚，取巫郡，及江南为黔中郡。三十一年，白起伐魏，取两城。 楚人反我江南。三十二年，相穰侯攻魏，至大梁，破暴鸢，斩首四万，鸢走，魏入三县请和。三十三年，客卿胡攻魏卷、蔡阳、长社，取之。击芒卯华阳，破之，斩 首十五万。魏入南阳以和。三十四年，秦与魏、韩上庸地为一郡，南阳免臣迁居之。三十五年，佐韩、魏、楚伐燕。初置南阳郡。三十六年，客卿灶攻齐，取刚、 寿，予穰侯。三十八年，中更胡攻赵阏与，不能取。四十年，悼太子死魏，归葬芷阳。四十一年夏，攻魏，取邢丘、怀。四十二年，安国君为太子。十月，宣太后 薨，葬芷阳郦山。九月，穰侯出之陶。四十三年，武安君白起攻韩，拔九城，斩首五万。四十四年，攻韩南，取之。四十五年，五大夫贲攻韩，取十城。叶阳君悝出 之国，未至而死。四十七年，秦攻韩上党，上党降赵，秦因攻赵，赵发兵击秦，相距。秦使武安君白起击，大破赵於长平，四十馀万尽杀之。四十八年十月，韩献垣 雍。秦军分为三军。武安君归。王将伐赵皮牢，拔之。司马梗北定太原，尽有韩上党。正月，兵罢，复守上党。其十月，五大夫陵攻赵邯郸。四十九年正月，益发 卒佐陵。陵战不善，免，王代将。其十月，将军张唐攻魏，为蔡尉捐弗守，还斩之。五十年十月，武安君白起有罪，为士伍，迁阴密。张唐攻郑，拔之。十二月， 益发卒军汾城旁。武安君白起有罪，死。攻邯郸，不拔，去，还奔汾军。二月馀攻晋军，斩首六千，晋楚流死河二万人。攻汾城，即从唐拔宁新中，宁新中更名安 阳。初作河桥。</p><p>五十一年，将军攻韩，取阳城、负黍，斩首四万。攻赵，取二十馀县，首虏九万。西周君背秦，与诸侯约从，将天下锐兵出伊阙攻秦，令秦毋得通阳 城。於是秦使将军攻西周。西周君走来自归，顿首受罪，尽献其邑三十六城，口三万。秦王受献，归其君於周。五十二年，周民东亡，其器九鼎入秦。周初亡。</p><p>五十三年，天下来宾。魏後，秦使伐魏，取吴城。韩王入朝，魏委国听令。五十四年，王郊见上帝於雍。五十六年秋，昭襄王卒，子孝文王立。尊唐八子为唐太后，而合其葬於先王。韩王衰入吊祠，诸侯皆使其将相来吊祠，视丧事。</p><p>孝文王元年，赦罪人，修先王功臣，J厚亲戚，弛苑囿。孝文王除丧，十月己亥即位，三日辛丑卒，子庄襄王立。</p><p>庄襄王元年，大赦罪人，修先王功臣，施德厚骨肉而布惠於民。东周君与诸侯谋秦，秦使相国吕不韦诛之，尽入其国。秦不绝其祀，以阳人地赐周君，奉 其祭祀。使蒙骜伐韩，韩献成皋、巩。秦界至大梁，初置三川郡。二年，使蒙骜攻赵，定太原。三年，蒙骜攻魏高都、汲，拔之。攻赵榆次、新城、狼孟，取三十七 城。四月日食。王攻上党。初置太原郡。魏将无忌率五国兵击秦，秦s於河外。蒙骜败，解而去。五月丙午，庄襄王卒，子政立，是为秦始皇帝。</p><p>秦王政立二十六年，初并天下为三十六郡，号为始皇帝。始皇帝五十一年而崩，子胡亥立，是为二世皇帝。三年，诸侯并起叛秦，赵高杀二世，立子婴。子婴立月馀，诸侯诛之，遂灭秦。其语在始皇本纪中。</p><p>太史公曰：秦之先为嬴姓。其後分封，以国为姓，有徐氏、郯氏、莒氏、终黎氏、运奄氏、菟裘氏、将梁氏、黄氏、江氏、鱼氏、白冥氏、蜚廉氏、秦氏。然秦以其先造父封赵城，为赵氏。</p><p>柏翳佐舜，o迨庆骸ｒ懔事纣，石椁斯营。造父善驭，封之赵城。非子息马，厥号秦嬴。礼乐射御，西垂有声。襄公救周，始命列国。金祠白帝，龙祚水德。祥应陈宝，妖除丰特。里奚致霸，卫鞅任刻。厥後吞并，卒成凶慝。</p> 