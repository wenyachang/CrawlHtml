 <p>晋唐叔虞者，周武王子而成王弟。初，武王与叔虞母会时，梦天谓武王曰：”余命女生子，名虞，余与之唐。“及生子，文在其手曰”虞“，故遂因命之曰虞。</p><p>武王崩，成王立，唐有乱，周公诛灭唐。成王与叔虞戏，削桐叶为以与叔虞，曰：”以此封若。“史佚因请择日立叔虞。成王曰：”吾与之戏耳。“史佚曰：”天子无戏言。言则史书之，礼成之，乐歌之。“於是遂封叔虞於唐。唐在河、汾之东，方百里，故曰唐叔虞。姓姬氏，字子于。</p><p>唐叔子燮，是为晋侯。晋侯子宁族，是为武侯。武侯之子服人，是为成侯。成侯子福，是为厉侯。厉侯之子宜臼，是为靖侯。靖侯已来，年纪可推。自唐叔至靖侯五世，无其年数。</p><p>靖侯十七年，周厉王迷惑暴虐，国人作乱，厉王出奔于彘，大臣行政，故曰”共和“。</p><p>十八年，靖侯卒，子侯司徒立。侯十四年，周宣王初立。十八年，侯卒，子献侯籍立。献侯十一年卒，子穆侯费王立。</p><p>穆侯四年，取齐女姜氏为夫人。七年，伐条。生太子仇。十年，伐千亩，有功。生少子，名曰成师。晋人师服曰：”异哉，君之命子也！太子曰仇，仇者雠也。少子曰成师，成师大号，成之者也。名，自命也；物，自定也。今m庶名反逆，此後晋其能毋乱乎？“</p><p>二十七年，穆侯卒，弟殇叔自立，太子仇出奔。殇叔三年，周宣王崩。四年，穆侯太子仇率其徒袭殇叔而立，是为文侯。</p><p>文侯十年，周幽王无道，犬戎杀幽王，周东徙。而秦襄公始列为诸侯。</p><p>三十五年，文侯仇卒，子昭侯伯立。</p><p>昭侯元年，封文侯弟成师于曲沃。曲沃邑大於翼。翼，晋君都邑也。成师封曲沃，号为桓叔。靖侯庶孙栾宾相桓叔。桓叔是时年五十八矣，好德，晋国之众皆附焉。君子曰：”晋之乱其在曲沃矣。末大於本而得民心，不乱何待！“</p><p>七年，晋大臣潘父弑其君昭侯而迎曲沃桓叔。桓叔欲入晋，晋人发兵攻桓叔。桓叔败，还归曲沃。晋人共立昭侯子平为君，是为孝侯。诛潘父。</p><p>孝侯八年，曲沃桓叔卒，子鳝代桓叔，是为曲沃庄伯。孝侯十五年，曲沃庄伯弑其君晋孝侯于翼。晋人攻曲沃庄伯，庄伯复入曲沃。晋人复立孝侯子郄为君，是为鄂侯。</p><p>鄂侯二年，鲁隐公初立。</p><p>鄂侯六年卒。曲沃庄伯闻晋鄂侯卒，乃兴兵伐晋。周平王使虢公将兵伐曲沃庄伯，庄伯走保曲沃。晋人共立鄂侯子光，是为哀侯。</p><p>哀侯二年曲沃庄伯卒，子称代庄伯立，是为曲沃武公。哀侯六年，鲁弑其君隐公。哀侯八年，晋侵陉廷。陉廷与曲沃武公谋，九年，伐晋于汾旁，虏哀侯。晋人乃立哀侯子小子为君，是为小子侯。</p><p>小子元年，曲沃武公使韩万杀所虏晋哀侯。曲沃益，晋无如之何。</p><p>晋小子之四年，曲沃武公诱召晋小子杀之。周桓王使虢仲伐曲沃武公，武公入于曲沃，乃立晋哀侯弟缗为晋侯。</p><p>晋侯缗四年，宋执郑祭仲而立突为郑君。晋侯十九年，齐人管至父弑其君襄公。</p><p>晋侯二十八年，齐桓公始霸。曲沃武公伐晋侯缗，灭之，尽以其宝器赂献于周王。王命曲沃武公为晋君，列为诸侯，於是尽并晋地而有之。</p><p>曲沃武公已即位三十七年矣，更号曰晋武公。晋武公始都晋国，前即位曲沃，通年三十八年。</p><p>武公称者，先晋穆侯曾孙也，曲沃桓叔孙也。桓叔者，始封曲沃。武公，庄伯子也。自桓叔初封曲沃以至武公灭晋也，凡六十七岁，而卒代晋为诸侯。武公代晋二岁，卒。与曲沃通年，即位凡三十九年而卒。子献公诡诸立。</p><p>献公元年，周惠王弟~攻惠王，惠王出奔，居郑之栎邑。</p><p>五年，伐骊戎，得骊姬、骊姬弟，俱爱幸之。</p><p>八年，士l说公曰：”故晋之群公子多，不诛，乱且起。“乃使尽杀诸公子，而城聚都之，命曰绛，始都绛。九年，晋群公子既亡奔虢，虢以其故再伐晋，弗克。十年，晋欲伐虢，士l曰：”且待其乱。“</p><p>十二年，骊姬生奚齐。献公有意废太子，乃曰：”曲沃吾先祖宗庙所在，而蒲边秦，屈边翟，不使诸子居之，我惧焉。“於是使太子申生居曲沃，公子重耳居蒲，公子夷吾居屈。献公与骊姬子奚齐居绛。晋国以此知太子不立也。太子申生，其母齐桓公女也，曰齐姜，早死。申生同母女弟为秦穆公夫人。重耳母，翟之狐氏女也。夷吾母，重耳母女弟也。献公子八人，而太子申生、重耳、夷吾皆有贤行。及得骊姬，乃远此三子。</p><p>十六年，晋献公作二军。公将上军，太子申生将下军，赵夙御戎，毕万为右，伐灭霍，灭魏，灭耿。还，为太子城曲沃，赐赵夙耿，赐毕万魏，以为大夫。士l曰：”太子不得立矣。分之都城，而位以卿，先为之极，又安得立！不如逃之，无使罪至。为吴太伯，不亦可乎，犹有令名。“太子不从。卜偃曰：”毕万之後必大。“万，盈数也；魏，大名也。以是始赏，天开之矣。天子曰兆民，诸侯曰万民，今命之大，以从盈数，其必有众。“初，毕万卜仕於晋国，遇屯之比。辛廖占之曰：”吉。“屯固比入，吉孰大焉。其後必蕃昌。“</p><p>十七年，晋侯使太子申生伐东山。里克谏献公曰：”太子奉冢祀社稷之粢盛，以朝夕视君膳者也，故曰冢子。君行则守，有守则从，从曰抚军，守曰监国，古之制也。夫率师，专行谋也；誓军旅，君与国政之所图也：非太子之事也。师在制命而已，禀命则不威，专命则不孝，故君之嗣m不可以帅师。君失其官，率师不威，将安用之？“公曰：”寡人有子，未知其太子谁立。“里克不对而退，见太子。太子曰：”吾其废乎？“里克曰：”太子勉之！教以军旅，“不共是惧，何故废乎？且子惧不孝，毋惧不得立。修己而不责人，则免於难。“太子帅师，公衣之偏衣，佩之金i。里克谢病，不从太子。太子遂伐东山。</p><p>十九年，献公曰：”始吾先君庄伯、武公之诛晋乱，而虢常助晋伐我，又匿晋亡公子，果为乱。弗诛，後遗子孙忧。“乃使荀息以屈产之乘假道於虞。虞假道，遂伐虢，取其下阳以归。</p><p>献公私谓骊姬曰：”吾欲废太子，以奚齐代之。“骊姬泣曰：”太子之立，诸侯皆已知之，而数将兵，百姓附之，柰何以贱妾之故废m立庶？君必行之，妾自杀也。“骊姬详誉太子，而阴令人谮恶太子，而欲立其子。</p><p>二十一年，骊姬谓太子曰：”君梦见齐姜，太子速祭曲沃，归於君。“太子於是祭其母齐姜於曲沃，上其荐胙於献公。献公时出猎，置胙於宫中。骊姬使人置毒药胙中。居二日，献公从猎来还，宰人上胙献公，献公欲飨之。骊姬从旁止之，曰：”胙所从来远，宜试之。“祭地，地坟；与犬，犬死；与小臣，小臣死。骊姬泣曰：”太子何忍也！其父而欲弑代之，况他人乎？且君老矣，旦暮之人，曾不能待而欲弑之！“谓献公曰：”太子所以然者，不过以妾及奚齐之故。妾原子母辟之他国，若早自杀，毋徒使母子为太子所鱼肉也。始君欲废之，妾犹恨之；至於今，妾殊自失於此。“太子闻之，奔新城。献公怒，乃诛其傅杜原款。或谓太子曰：”为此药者乃骊姬也，太子何不自辞明之？“太子曰：”吾君老矣，非骊姬，寝不安，食不甘。即辞之，君且怒之。不可。“或谓太子曰：”可奔他国。“太子曰：”被此恶名以出，人谁内我？我自杀耳。“十二月戊申，申生自杀於新城。</p><p>此时重耳、夷吾来朝。人或告骊姬曰：”二公子怨骊姬谮杀太子。“骊姬恐，因谮二公子：”申生之药胙，二公子知之。“二子闻之，恐，重耳走蒲，夷吾走屈，保其城，自备守。初，献公使士l为二公子筑蒲、屈城，弗就。夷吾以告公，公怒士l。士l谢曰：”边城少寇，安用之？“退而歌曰：”狐裘蒙茸，一国三公，吾谁m从！“卒就城。及申生死，二子亦归保其城。</p><p>二十二年，献公怒二子不辞而去，果有谋矣，乃使兵伐蒲。蒲人之宦者勃L命重耳促自杀。重耳逾垣，宦者追斩其衣。重耳遂奔翟。使人伐屈，屈城守，不可下。</p><p>是岁也，晋复假道於虞以伐虢。虞之大夫宫之奇谏虞君曰：”晋不可假道也，是且灭虞。“虞君曰：”晋我同姓，不宜伐我。“宫之奇曰：”太伯、虞仲，太王之子也，太伯亡去，是以不嗣。虢仲、虢叔，王季之子也，为文王卿士，其记勋在王室，藏於盟府。将虢是灭，何爱于虞？且虞之亲能亲於桓、庄之族乎？桓、庄之族何罪，尽灭之。虞之与虢，之与齿，亡则齿寒。“虞公不听，遂许晋。宫之奇以其族去虞。其冬，晋灭虢，虢公丑奔周。还，袭灭虞，虏虞公及其大夫井伯百里奚以媵秦穆姬，而修虞祀。荀息牵曩所遗虞屈产之乘马奉之献公，献公笑曰：”马则吾马，齿亦老矣！“</p><p>二十三年，献公遂发贾华等伐屈，屈溃。夷吾将奔翟。冀芮曰：”不可，重耳已在矣，今往，晋必移兵伐翟，翟畏晋，祸且及。不如走梁，梁近於秦，秦，吾君百岁後可以求入焉。“遂奔梁。二十五年，晋伐翟，翟以重耳故，亦击晋於m桑，晋兵解而去。</p><p>当此时，晋，西有河西，与秦接境，北边翟，东至河内。</p><p>骊姬弟生悼子。</p><p>二十六年夏，齐桓公大会诸侯於葵丘。晋献公病，行後，未至，逢周之宰孔。宰孔曰：”齐桓公益骄，不务德而务远略，诸侯弗平。君弟毋会，毋如晋何。“献公亦病，复还归。病甚，乃谓荀息曰：”吾以奚齐为後，年少，诸大臣不服，恐乱起，子能立之乎？“荀息曰：”能。“献公曰：”何以为验？“对曰：”使死者复生，生者不惭，为之验。“於是遂属奚齐於荀息。荀息为相，主国政。秋九月，献公卒。里克、邳郑欲内重耳，以三公子之徒作乱，谓荀息曰：”三怨将起，秦、晋辅之，子将何如？“荀息曰：”吾不可负先君言。“十月，里克杀奚齐于丧次，献公未葬也。荀息将死之，或曰不如立奚齐弟悼子而傅之，荀息立悼子而葬献公。十一月，里克弑悼子于朝，荀息死之。君子曰：”诗所谓『白之玷，犹可磨也，斯言之玷，不可为也』，其荀息之谓乎！不负其言。“初，献公将伐骊戎，卜曰”齿牙为祸“。及破骊戎，获骊姬，爱之，竟以乱晋。</p><p>里克等已杀奚齐、悼子，使人迎公子重耳於翟，欲立之。重耳谢曰：”负父之命出奔，父死不得人子之礼侍丧，重耳何敢入！大夫其更立他子。“还报里克，里克使迎夷吾於梁。夷吾欲往，吕省、S芮曰：”内犹有公子可立者而外求，难信。计非之秦，辅国之威以入，恐危。“乃使S芮厚赂秦，约曰：”即得入，请以晋河西之地与秦。“及遗里克书曰：”诚得立，请遂封子於汾阳之邑。“秦缪公乃发兵送夷吾於晋。齐桓公闻晋内乱，亦率诸侯如晋。秦兵与夷吾亦至晋，齐乃使隰朋会秦俱入夷吾，立为晋君，是为惠公。齐桓公至晋之高梁而还归。</p><p>惠公夷吾元年，使邳郑谢秦曰：”始夷吾以河西地许君，今幸得入立。大臣曰：『地者先君之地，君亡在外，何以得擅许秦者？』寡人争之弗能得，故谢秦。“亦不与里克汾阳邑，而夺之权。四月，周襄王使周公忌父会齐、秦大夫共礼晋惠公。惠公以重耳在外，畏里克为变，赐里克死。谓曰：”微里子寡人不得立。虽然，子亦杀二君一大夫，为子君者不亦难乎？“里克对曰：”不有所废，君何以兴？欲诛之，其无辞乎？乃言为此！臣闻命矣。“遂伏剑而死。於是邳郑使谢秦未还，故不及难。</p><p>晋君改葬恭太子申生。秋，狐突之下国，遇申生，申生与载而告之曰：”夷吾无礼，余得请於帝，将以晋与秦，秦将祀余。“狐突对曰：”臣闻神不食非其宗，君其祀毋乃绝乎？君其图之。“申生曰：”诺，吾将复请帝。後十日，新城西偏将有巫者见我焉。“许之，遂不见。及期而往，复见，申生告之曰：”帝许罚有罪矣，弊於韩。“耗艘ピ唬骸惫太子更葬矣，後十四年，晋亦不昌，昌乃在兄。“</p><p>邳郑使秦，闻里克诛，乃说秦缪公曰：”吕省、S称、冀芮实为不从。若重赂与谋，出晋君，入重耳，事必就。“秦缪公许之，使人与归报晋，厚赂三子。三子曰：”币厚言甘，此必邳郑卖我於秦。“遂杀邳郑及里克、邳郑之党七舆大夫。邳郑子豹奔秦，言伐晋，缪公弗听。</p><p>惠公之立，倍秦地及里克，诛七舆大夫，国人不附。二年，周使召公过礼晋惠公，惠公礼倨，召公讥之。</p><p>四年，晋饥，乞籴於秦。缪公问百里奚，“百里奚曰：”天流行，国家代有，救恤邻，国之道也。与之。“邳郑子豹曰：”伐之。“缪公曰：”其君是恶，其民何罪！“卒与粟，自雍属绛。</p><p>五年，秦饥，请籴於晋。晋君谋之，庆郑曰：”以秦得立，已而倍其地约。晋饥而秦贷我，今秦饥请籴，与之何疑？而谋之！“虢射曰：”往年天以晋赐秦，秦弗知取而贷我。今天以秦赐晋，晋其可以逆天乎？遂伐之。“惠公用虢射谋，不与秦粟，而发兵且伐秦。秦大怒，亦发兵伐晋。</p><p>六年春，秦缪公将兵伐晋。晋惠公谓庆郑曰：”秦师深矣，柰何？“郑曰：”秦内君，君倍其赂；晋饥秦输粟，秦饥而晋倍之，乃欲因其饥伐之：其深不亦宜乎！“晋卜御右，庆郑皆吉。公曰：”郑不孙。“乃更令步阳御戎，家仆徒为右，进兵。九月壬戌，秦缪公、晋惠公合战韩原。惠公马■不行，秦兵至，公窘，召庆郑为御。郑曰：”不用卜，败不亦当乎！“遂去。更令梁繇靡御，虢射为右，辂秦缪公。缪公壮士冒败晋军，晋军败，遂失秦缪公，反获晋公以归。秦将以祀上帝。晋君姊为缪公夫人，衰涕泣。公曰：”得晋侯将以为乐，今乃如此。且吾闻箕子见唐叔之初封，曰『其後必当大矣』，晋庸可灭乎！“乃与晋侯盟王城而许之归。晋侯亦使吕省等报国人曰：”孤虽得归，毋面目见社稷，卜日立子圉。“晋人闻之，皆哭。秦缪公问吕省：”晋国和乎？“对曰：”不和。小人惧失君亡亲，不惮立子圉，曰『必报雠，宁事戎、狄』。其君子则爱君而知罪，以待秦命，曰『必报德』。有此二故，不和。“於是秦缪公更舍晋惠公，r之七牢。十一月，归晋侯。晋侯至国，诛庆郑，修政教。谋曰：”重耳在外，诸侯多利内之。“欲使人杀重耳於狄。重耳闻之，如齐。</p><p>八年，使太子圉质秦。初，惠公亡在梁，梁伯以其女妻之，生一男一女。梁伯卜之，男为人臣，女为人妾，故名男为圉，女为妾。</p><p>十年，秦灭梁。梁伯好土功，治城沟，“民力罢怨，其众数相惊，曰”秦寇至“，民恐惑，秦竟灭之。</p><p>十三年，晋惠公病，内有数子。太子圉曰：”吾母家在梁，梁今秦灭之，我外轻於秦而内无援於国。君即不起，病大夫轻，更立他公子。“乃谋与其妻俱亡归。秦女曰：”子一国太子，辱在此。秦使婢子侍，以固子之心。子亡矣，我不从子，亦不敢言。“子圉遂亡归晋。十四年九月，惠公卒，太子圉立，是为怀公。</p><p>子圉之亡，秦怨之，乃求公子重耳，欲内之。子圉之立，畏秦之伐也。乃令国中诸从重耳亡者与期，期尽不到者尽灭其家。狐突之子毛及偃从重耳在秦，弗肯召。怀公怒，囚狐突。突曰：”臣子事重耳有年数矣，今召之，是教之反君也。何以教之？“怀公卒杀狐突。秦缪公乃发兵送内重耳，使人告栾、S之党为内应，杀怀公於高梁，入重耳。重耳立，是为文公。</p><p>晋文公重耳，晋献公之子也。自少好士，年十七，有贤士五人：曰赵衰；狐偃咎犯，文公舅也；贾佗；先轸；魏武子。自献公为太子时，重耳固已成人矣。献公即位，重耳年二十一。献公十三年，以骊姬故，重耳备蒲城守秦。献公二十一年，献公杀太子申生，骊姬谗之，恐，不辞献公而守蒲城。献公二十二年，献公使宦者履L趣杀重耳。重耳逾垣，宦者逐斩其衣。重耳遂奔狄。狄，其母国也。是时重耳年四十三。从此五士，其馀不名者数十人，至狄。</p><p>狄伐咎如，得二女：以长女妻重耳，生伯、叔刘；以少女妻赵衰，生盾。居狄五岁而晋献公卒，里克已杀奚齐、悼子，乃使人迎，欲立重耳。重耳畏杀，因固谢，不敢入。已而晋更迎其弟夷吾立之，是为惠公。惠公七年，畏重耳，乃使宦者履L与壮士欲杀重耳。重耳闻之，乃谋赵衰等曰：”始吾奔狄，非以为可用与，以近易通，故且休足。休足久矣，固原徙之大国。夫齐桓公好善，志在霸王，收恤诸侯。今闻管仲、隰朋死，此亦欲得贤佐，盍往乎？“於是遂行。重耳谓其妻曰：”待我二十五年不来，乃嫁。“其妻笑曰：”犁二十五年，吾冢上柏大矣。虽然，妾待子。“重耳居狄凡十二年而去。</p><p>过卫，卫文公不礼。去，过五鹿，饥而从野人乞食，野人盛土器中进之。重耳怒。赵衰曰：”土者，有土也，君其拜受之。“</p><p>至齐，齐桓公厚礼，而以宗女妻之，有马二十乘，重耳安之。重耳至齐二岁而桓公卒，会竖刀等为内乱，齐孝公之立，诸侯兵数至。留齐凡五岁。重耳爱齐女，毋去心。赵衰、咎犯乃於桑下谋行。齐女侍者在桑上闻之，以告其主。其主乃杀侍者，劝重耳趣行。重耳曰：”人生安乐，孰知其他！必死於此，不能去。“齐女曰：”子一国公子，穷而来此，数士者以子为命。子不疾反国，报劳臣，而怀女德，窃为子羞之。且不求，何时得功？“乃与赵衰等谋，醉重耳，载以行。行远而觉，重耳大怒，引戈欲杀咎犯。咎犯曰：”杀臣成子，偃之原也。“重耳曰：”事不成，我食舅氏之肉。“咎犯曰：”事不成，犯肉腥臊，何足食！“乃止，遂行。</p><p>过曹，曹共公不礼，欲观重耳骈胁。曹大夫负羁曰：”晋公子贤，又同姓，穷来过我，柰何不礼！“共公不从其谋。负羁乃私遗重耳食，置璧其下。重耳受其食，还其璧。</p><p>去，过宋。宋襄公新困兵於楚，伤於泓，闻重耳贤，乃以国礼礼於重耳。</p><p>过郑，郑文公弗礼。郑叔瞻谏其君曰：”晋公子贤，而其从者皆国相，且又同姓。郑之出自厉王，而晋之出自武王。“郑君曰：”诸侯亡公子过此者众，安可尽礼！“叔瞻曰：”君不礼，不如杀之，且後为国患。“郑君不听。</p><p>重耳去之楚，楚成王以m诸侯礼待之，重耳谢不敢当。赵衰曰：”子亡在外十馀年，小国轻子，况大国乎？今楚大国而固遇子，子其毋让，此天开子也。“遂以客礼见之。成王厚遇重耳，重耳甚卑。成王曰：”子即反国，何以报寡人？“重耳曰：”羽毛齿角玉帛，君王所馀，未知所以报。“王曰：”虽然，何以报不Y？“重耳曰：”即不得已，与君王以兵车会平原广泽，请辟王三舍。“楚将子玉怒曰：”王遇晋公子至厚，今重耳言不孙，请杀之。“成王曰：”晋公子贤而困於外久，从者皆国器，此天所置，庸可杀乎？且言何以易之！“居楚数月，而晋太子圉亡秦，秦怨之；闻重耳在楚，乃召之。成王曰：”楚远，更数国乃至晋。秦晋接境，秦君贤，子其勉行！“厚送重耳。</p><p>重耳至秦，缪公以宗女五人妻重耳，故子圉妻与往。重耳不欲受，司空季子曰：”其国且伐，况其故妻乎！且受以结秦亲而求入，子乃拘小礼，忘大丑乎！“遂受。缪公大欢，与重耳饮。赵衰歌黍苗诗。缪公曰：”知子欲急反国矣。“赵衰与重耳下，再拜曰：”孤臣之仰君，如百Y之望时雨。“是时晋惠公十四年秋。惠公以九月卒，子圉立。十一月，葬惠公。十二月，晋国大夫栾、S等闻重耳在秦，皆阴来劝重耳、赵衰等反国，为内应甚众。於是秦缪公乃发兵与重耳归晋。晋闻秦兵来，亦发兵拒之。然皆阴知公子重耳入也。唯惠公之故贵臣吕、S之属不欲立重耳。重耳出亡凡十九岁而得入，时年六十二矣，晋人多附焉。</p><p>文公元年春，秦送重耳至河。咎犯曰：”臣从君周旋天下，过亦多矣。臣犹知之，况於君乎？请从此去矣。“重耳曰：”若反国，所不与子犯共者，河伯视之！“乃投璧河中，以与子犯盟。是时介子推从，在船中，乃笑曰：”天实开公子，而子犯以为己功而要市於君，固足羞也。吾不忍与同位。“乃自隐渡河。秦兵围令狐，晋军于庐柳。二月辛丑，咎犯与秦晋大夫盟于郇。壬寅，重耳入于晋师。丙午，入于曲沃。丁未，朝于武宫，即位为晋君，是为文公。群臣皆往。怀公圉奔高梁。戊申，使人杀怀公。</p><p>怀公故大臣吕省、S芮本不附文公，文公立，恐诛，乃欲与其徒谋烧公宫，杀文公。文公不知。始尝欲杀文公宦者履L知其谋，欲以告文公，解前罪，求见文公。文公不见，使人让曰：”蒲城之事，女斩予。其後我从狄君猎，女为惠公来求杀我。惠公与女期三日至，而女一日至，何速也？女其念之。“宦者曰：”臣刀锯之馀，不敢以二心事君倍主，故得罪於君。君已反国，其毋蒲、翟乎？且管仲射钩，桓公以霸。今刑馀之人以事告而君不见，祸又且及矣。“於是见之，遂以吕、S等告文公。文公欲召吕、S，吕、S等党多，文公恐初入国，国人卖己，乃为微行，会秦缪公於王城，国人莫知。三月己丑，吕、S等果反，焚公宫，不得文公。文公之卫徒与战，吕、S等引兵欲奔，秦缪公诱吕、S等，杀之河上，晋国复而文公得归。夏，迎夫人於秦，秦所与文公妻者卒为夫人。秦送三千人为卫，以备晋乱。</p><p>　</p> 