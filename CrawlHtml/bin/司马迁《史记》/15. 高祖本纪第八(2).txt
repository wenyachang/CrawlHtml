 <p>　项羽闻汉王在宛，果引兵南。汉王坚壁不与战。是时彭越渡睢水，与项声、薛公战下邳，彭越大破楚军。项羽乃引兵东击彭越。汉王亦引兵北军成皋。项羽已破走彭越，闻汉王复军成皋，乃复引兵西，拔荥阳，诛周苛、枞公，而虏韩王信，遂围成皋。</p><p>汉王跳，独与滕公共车出成皋玉门，北渡河，驰宿武。自称使者，晨驰入张耳、韩信壁，而夺之军。乃使张耳北益收兵赵地，使韩信东击齐。汉王得韩 信军，则复振。引兵临河，南飨军小武南，欲复战。郎中郑忠乃说止汉王，使高垒深堑，勿与战。汉王听其计，使卢绾、刘贾将卒二万人，骑数百，渡白马津，入 楚地，与彭越复击破楚军燕郭西，遂复下梁地十馀城。</p><p>淮阴已受命东，未渡平原。汉王使郦生往说齐王田广，广叛楚，与汉和，共击项羽。韩信用蒯通计，遂袭破齐。齐王烹郦生，东走高密。项羽闻韩信已举 河北兵破齐、赵，且欲击楚，则使龙且、周兰往击之。韩信与战，骑将灌婴击，大破楚军，杀龙且。齐王广彭越。当此时，彭越将兵居梁地，往来苦楚兵，绝其粮 食。</p><p>四年，项羽乃谓海春侯大司马曹咎曰：”谨守成皋。若汉挑战，慎勿与战，无令得东而已。我十五日必定梁地，复从将军。“乃行击陈留、外黄、睢阳， 下之。汉果数挑楚军，楚军不出，使人辱之五六日，大司马怒，度兵汜水。士卒半渡，汉击之，大破楚军，尽得楚国金玉货赂。大司马咎、长史欣皆自刭汜水上。项 羽至睢阳，闻海春侯破，乃引兵还。汉军方围锺离t於荥阳东，项羽至，尽走险阻。</p><p>韩信已破齐，使人言曰：”齐边楚，权轻，不为假王，恐不能安齐。“汉王欲攻之。留侯曰：”不如因而立之，使自为守。“乃遣张良操印绶立韩信为齐王。</p><p>项羽闻龙且军破，则恐，使盱台人武涉往说韩信。韩信不听。</p><p>楚汉久相持未决，丁壮苦军旅，老弱罢转。汉王项羽相与临广武之间而语。项羽欲与汉王独身挑战。汉王数项羽曰：”始与项羽俱受命怀王，曰先入定 关中者王之，项羽负约，王我於蜀汉，罪一。秦项羽矫杀卿子冠军而自尊，罪二。项羽已救赵，当还报，而擅劫诸侯兵入关，罪三。怀王约入秦无暴掠，项羽烧秦宫 室，掘始皇帝冢，私收其财物，罪四。又杀秦降王子婴，罪五。诈l秦子弟新安二十万，王其将，罪六。项羽皆王诸将善地，而徙逐故主，令臣下争叛逆，罪七。 项羽出逐义帝彭城，自都之，夺韩王地，并王梁楚，多自予，罪八。项羽使人阴弑义帝江南，罪九。夫为人臣而弑其主，杀已降，为政不平，主约不信，天下所不 容，大逆无道，罪十也。吾以义兵从诸侯诛残贼，使刑馀罪人击杀项羽，何苦乃与公挑战！“项羽大怒，伏弩射中汉王。汉王伤匈，乃扪足曰：”虏中吾指！“汉王 病创卧，张良请汉王起行劳军，以安士卒，毋令楚乘胜於汉。汉王出行军，病甚，因驰入成皋。</p><p>病愈，西入关，至栎阳，存问父老，置酒，枭故塞王欣头栎阳市。留四日，复如军，军广武。关中兵益出。</p><p>当此时，彭越将兵居梁地，往来苦楚兵，绝其粮食。田横往从之。项羽数击彭越等，齐王信又进击楚。项羽恐，乃与汉王约，中分天下，割鸿沟而西者为汉，鸿沟而东者为楚。项王归汉王父母妻子，军中皆呼万岁，乃归而别去。</p><p>项羽解而东归。汉王欲引而西归，用留侯、陈平计，乃进兵追项羽，至阳夏南止军，与齐王信、建成侯彭越期会而击楚军。至固陵，不会。楚击汉军，大 破之。汉王复入壁，深堑而守之。用张良计，於是韩信、彭越皆往。及刘贾入楚地，围寿春，汉王败固陵，乃使使者召大司马周殷举九江兵而迎武王，行屠城父，随 刘贾、齐梁诸侯皆大会垓下。立武王布为淮南王。</p><p>五年，高祖与诸侯兵共击楚军，与项羽决胜垓下。淮阴侯将三十万自当之，孔将军居左，费将军居右，皇帝在後，绛侯、柴将军在皇帝後。项羽之卒可十 万。淮阴先合，不利，s。孔将军、费将军纵，楚兵不利，淮阴侯复乘之，大败垓下。项羽卒闻汉军之楚歌，以为汉尽得楚地，项羽乃败而走，是以兵大败。使骑将 灌婴追杀项羽东城，斩首八万，遂略定楚地。鲁为楚坚守不下。汉王引诸侯兵北，示鲁父老项羽头，鲁乃降。遂以鲁公号葬项羽Y城。还至定陶，驰入齐王壁，夺其 军。</p><p>正月，诸侯及将相相与共请尊汉王为皇帝。汉王曰：”吾闻帝贤者有也，空言虚语，非所守也，吾不敢当帝位。“群臣皆曰：”大王起微细，诛暴逆，平 定四海，有功者辄裂地而封为王侯。大王不尊号，皆疑不信。臣等以死守之。“汉王三让，不得已，曰：”诸君必以为便，便国家。“甲午，乃即皇帝位锼之阳。</p><p>皇帝曰义帝无後。齐王韩信习楚风俗，徙为楚王，都下邳。立建成侯彭越为梁王，都定陶。故韩王信为韩王，都阳翟。徙衡山王吴芮为长沙王，都临湘。番君之将梅m有功，从入武关，故德番君。淮南王布、燕王臧荼、赵王敖皆如故。</p><p>天下大定。高祖都雒阳，诸侯皆臣属。故临江王O为项羽叛汉，令卢绾、刘贾围之，不下。数月而降，杀之雒阳。</p><p>五月，兵皆罢归家。诸侯子在关中者复之十二岁，其归者复之六岁，食之一岁。</p><p>高祖置酒雒阳南宫。高祖曰：”列侯诸将无敢隐朕，皆言其情。吾所以有天下者何？项氏之所以失天下者何？“高起、王陵对曰：”陛下慢而侮人，项羽 仁而爱人。然陛下使人攻城略地，所降下者因以予之，与天下同利也。项羽妒贤嫉能，有功者害之，贤者疑之，战胜而不予人功，得地而不予人利，此所以失天下 也。“高祖曰：”公知其一，未知其二。夫运筹策帷帐之中，决胜於千里之外，吾不如子房。镇国家，抚百姓，给r，不绝粮道，吾不如萧何。连百万之军，战必 胜，攻必取，吾不如韩信。此三者，皆人杰也，吾能用之，此吾所以取天下也。项羽有一范增而不能用，此其所以为我擒也。“</p><p>高祖欲长都雒阳，齐人刘敬说，乃留侯劝上入都关中，高祖是日驾，入都关中。六月，大赦天下。</p><p>十月，燕王臧荼反，攻下代地。高祖自将击之，得燕王臧荼。即立太尉卢绾为燕王。使丞相哙将兵攻代。</p><p>其秋，利几反，高祖自将兵击之，利几走。利几者，项氏之将。项氏败，利几为陈公，不随项羽，亡降高祖，高祖侯之颍川。高祖至雒阳，举通侯籍召之，而利几恐，故反。</p><p>六年，高祖五日一朝太公，如家人父子礼。太公家令说太公曰：”天无二日，土无二王。今高祖虽子，人主也；太公虽父，人臣也。柰何令人主拜人臣！ 如此，则威重不行。“後高祖朝，太公拥_，迎门s行。高祖大惊，下扶太公。太公曰：”帝，人主也，柰何以我乱天下法！“於是高祖乃尊太公为太上皇。心善家 令言，赐金五百斤。</p><p>十二月，人有上变事告楚王信谋反，上问左右，左右争欲击之。用陈平计，乃伪游云梦，会诸侯於陈，楚王信迎，即因执之。是日，大赦天下。田肯贺， 因说高祖曰：”陛下得韩信，又治秦中。秦，形胜之国，带河山之险，县隔千里，持戟百万，秦得百二焉。地吮憷，其以下兵於诸侯，譬犹居高屋之上建瓴水也。 夫齐，东有琅邪、即墨之饶，南有泰山之固，西有浊河之限，北有勃海之利。地方二千里，持戟百万，县隔千里之外，齐得十二焉。故此东西秦也。非亲子弟，莫可 使王齐矣。“高祖曰：”善。“赐黄金五百斤。</p><p>後十馀日，封韩信为淮阴侯，分其地为二国。高祖曰将军刘贾数有功，以为荆王，王淮东。弟交为楚王，王淮西。子肥为齐王，王七十馀城，民能齐言者皆属齐。乃论功，与诸列侯剖符行封。徙韩王信太原。</p><p>七年，匈奴攻韩王信马邑，信因与谋反太原。白土曼丘臣、王黄立故赵将赵利为王以反，高祖自往击之。会天寒，士卒堕指者什二三，遂至平城。匈奴围我平城，七日而後罢去。令樊哙止定代地。立兄刘仲为代王。</p><p>二月，高祖自平城过赵、雒阳，至长安。长乐宫成，丞相已下徙治长安。</p><p>八年，高祖东击韩王信馀反寇於东垣。</p><p>萧丞相营作未央宫，立东阙、北阙、前殿、武库、太仓。高祖还，见宫阙壮甚，怒，谓萧何曰：”天下匈匈苦战数岁，成败未可知，是何治宫室过度也？“萧何曰：”天下方未定，故可因遂就宫室。且夫天子四海为家，非壮丽无以重威，且无令後世有以加也。“高祖乃说。</p><p>高祖之东垣，过柏人，赵相贯高等谋弑高祖，高祖心动，因不留。代王刘仲弃国亡，自归雒阳，废以为合阳侯。</p><p>九年，赵相贯高等事发觉，夷三族。废赵王敖为宣平侯。是岁，徙贵族楚昭、屈、景、怀、齐田氏关中。</p><p>未央宫成。高祖大朝诸侯群臣，置酒未央前殿。高祖奉玉卮，起为太上皇寿，曰：”始大人常以臣无赖，不能治产业，不如仲力。今某之业所就孰与仲多？“殿上群臣皆呼万岁，大笑为乐。</p><p>十年十月，淮南王黥布、梁王彭越、燕王卢绾、荆王刘贾、楚王刘交、齐王刘肥、长沙王吴芮皆来朝长乐宫。春夏无事。</p><p>七月，太上皇崩栎阳宫。楚王、梁王皆来送葬。赦栎阳囚。更命郦邑曰新丰。</p><p>八月，赵相国陈g反代地。上曰：”g尝为吾使，甚有信。代地吾所急也，故封g为列侯，以相国守代，今乃与王黄等劫掠代地！代地吏民非有罪也。其 赦代吏民。“九月，上自东往击之。至邯郸，上喜曰：”g不南据邯郸而阻漳水，吾知其无能为也。“闻g将皆故贾人也，上曰：”吾知所以与之。“乃多以金g 将，g将多降者。</p><p>十一年，高祖在邯郸诛g等未毕，g将侯敞将万馀人游行，王黄军曲逆，张春渡河击聊城。汉使将军郭蒙与齐将击，大破之。太尉周勃道太原入，定代地。至马邑，马邑不下，即攻残之。</p><p>g将赵利守东垣，高祖攻之，不下。月馀，卒骂高祖，高祖怒。城降，令出骂者斩之，不骂者原之。於是乃分赵山北，立子a以为代王，都晋阳。</p><p>春，淮阴侯韩信谋反关中，夷三族。</p><p>夏，梁王彭越谋反，废迁蜀；复欲反，遂夷三族。立子恢为梁王，子友为淮阳王。</p><p>秋七月，淮南王黥布反，东并荆王刘贾地，北渡淮，楚王交走入薛。高祖自往击之。立子长为淮南王。</p><p>十二年，十月，高祖已击布军会I，布走，令别将追之。</p><p>高祖还归，过沛，留。置酒沛宫，悉召故人父老子弟纵酒，发沛中旱冒俣十人，教之歌。酒酣，高祖击筑，自为歌诗曰：”大风起兮云飞扬，威加海内 兮归故乡，安得猛士兮守四方！“令航院拖爸。高祖乃起舞，慷慨伤怀，泣数行下。谓沛父兄曰：”游子悲故乡。吾虽都关中，万岁後吾魂魄犹乐思沛。且朕自沛 公以诛暴逆，遂有天下，其以沛为朕汤沐邑，复其民，世世无有所与。“沛父兄诸母故人日乐饮极O，道旧故为笑乐。十馀日，高祖欲去，沛父兄固请留高祖。高祖 曰：”吾人众多，父兄不能给。“乃去。沛中空县皆之邑西献。高祖复留止，张饮三日。沛父兄皆顿首曰：”沛幸得复，丰未复，唯陛下哀怜之。“高祖曰：”丰吾 所生长，极不忘耳，吾特为其以雍齿故反我为魏。“沛父兄固请，乃并复丰，比沛。於是拜沛侯刘濞为吴王。</p><p>汉将别击布军洮水南北，皆大破之，追得斩布鄱阳。</p><p>樊哙别将兵定代，斩陈g当城。</p><p>十一月，高祖自布军至长安。十二月，高祖曰：”秦始皇帝、楚隐王陈涉、魏安王、齐缗王、赵悼襄王皆绝无後，予守冢各十家，秦皇帝二十家，魏公 子无忌五家。“赦代地吏民为陈g、赵利所劫掠者，皆赦之。陈g降将言g反时，燕王卢绾使人之g所，与阴谋。上使辟阳侯迎绾，绾称病。辟阳侯归，具言绾反有 端矣。二月，使樊哙、周勃将兵击燕王绾，赦燕吏民与反者。立皇子建为燕王。</p><p>高祖击布时，为流矢所中，行道病。病甚，吕后迎良医，医入见，高祖问医，医曰：”病可治。“於是高祖骂之曰：”吾以布衣提三尺剑取天下，此非 天命乎？命乃在天，虽扁鹊何益！“遂不使治病，赐金五十斤罢之。已而吕后问：”陛下百岁後，萧相国即死，令谁代之？“上曰：”曹参可。“问其次，上曰： ”王陵可。然陵少戆，陈平可以助之。陈平智有馀，然难以独任。周勃重厚少文，然安刘氏者必勃也，可令为太尉。“吕后复问其次，上曰：”此後亦非而所知 也。“</p><p>卢绾与数千骑居塞下候伺，幸上病愈自入谢。</p><p>四月甲辰，高祖崩长乐宫。四日不发丧。吕后与审食其谋曰：”诸将与帝为编户民，今北面为臣，此常怏怏，今乃事少主，非尽族是，天下不安。“人或 闻之，语郦将军。郦将军往见审食其，曰：”吾闻帝已崩，四日不发丧，欲诛诸将。诚如此，天下危矣。陈平、灌婴将十万守荥阳，樊哙、周勃将二十万定燕、代， 此闻帝崩，诸将皆诛，必连兵还乡以攻关中。大臣内叛，诸侯外反，亡可翘足而待也。“审食其入言之，乃以丁未发丧，大赦天下。</p><p>卢绾闻高祖崩，遂亡入匈奴。</p><p>丙寅，葬。己巳，立太子，至太上皇庙。群臣皆曰：”高祖起微细，拨乱世反之正，平定天下，为汉太祖，功最高。“上尊号为高皇帝。太子袭号为皇帝，孝惠帝也。令郡国诸侯各立高祖庙，以岁时祠。</p><p>及孝惠五年，思高祖之悲乐沛，以沛宫为高祖原庙。高祖所教歌喊俣十人，皆令为吹乐，後有缺，辄补之。</p><p>高帝八男：长庶齐悼惠王肥；次孝惠，吕后子；次戚夫人子赵隐王如意；次代王a，已立为孝文帝，薄太后子；次梁王恢，吕太后时徙为赵共王；次淮阳王友，吕太后时徙为赵幽王；次淮南厉王长；次燕王建。</p><p>太史公曰：夏之政忠。忠之敝，小人以野，故殷人承之以敬。敬之敝，小人以鬼，故周人承之以文。文之敝，小人以w，故救w莫若以忠。三王之道若循 环，终而复始。周秦之间，可谓文敝矣。秦政不改，反酷刑法，岂不缪乎？故汉兴，承敝易变，使人不倦，得天统矣。朝以十月。车服黄屋左纛。葬长陵。</p><p>高祖初起，始自徒中。言从泗上，即号沛公。啸命豪杰，奋发材雄。彤云郁砀，素灵告丰。龙变星聚，蛇分径空。项氏主命，负约弃功。王我巴蜀，实愤于衷。三秦既北，五兵遂东。锼即位，咸阳筑宫。威加四海，还歌大风。</p> 