 <p>魏氏春秋曰：戊子夜，帝自将冗从仆射李昭、黄门从官焦伯等下陵云台，铠仗授兵，欲因际会，自出讨文王。会雨，有司奏却日，遂见王经等出黄素诏于 怀曰：&ldquo;是可忍也，孰不可忍也！今日便当决行此事。&rdquo;入白太后，遂拔剑升辇，帅殿中宿卫苍头官僮击战鼓，出云龙门。贾充自外而入，帝师溃散，犹称天子，手 剑奋击，众莫敢逼。充帅厉将士，骑督成y弟成济以矛进，帝崩于师。时暴雨雷霆，晦冥。</p><p>魏末传曰：贾充呼帐下督成济谓曰：&ldquo;司马家事若败，汝等岂复有种乎？何不出击！&rdquo;y兄弟二人乃帅帐下人出，顾曰：&ldquo;当杀邪？执邪？&rdquo;充曰：&ldquo;杀之。&rdquo;兵交，帝曰：&ldquo;放仗！&rdquo;大将军士皆放仗。济兄弟因前刺帝，帝倒车下。</p><p>㈡世语曰：业，武陵人，后为晋中护军。</p><p>庚寅，太傅孚、大将军文王、太尉柔、司徒冲稽首言：&ldquo;伏见中令，故高贵乡公悖逆不道，自陷大祸，依汉昌邑王罪废故事，以民礼葬。臣等备位，不能 匡救祸乱，式遏奸逆，奉令震悚，肝心悼栗。春秋之义，王者无外，而书&lsquo;襄王出居于郑&rsquo;，不能事母，故绝之于位也。今高贵乡公肆行不轨，几危社稷，自取倾 覆，人神所绝，葬以民礼，诚当旧典。然臣等伏惟殿下仁慈过隆，虽存大义，犹垂哀矜，臣等之心实有不忍，以为可加恩以王礼葬之。&rdquo;太后从之。㈠</p><p>㈠汉晋春秋曰：丁卯，葬高贵乡公于洛阳西北三十里e涧之滨。下车数乘，不设旌恚百姓相聚而观之，曰：&ldquo;是前日所杀天子也。&rdquo;或掩面而泣，悲不自胜。</p><p>臣松之以为若但下车数乘，不设旌恚何以为王礼葬乎？斯盖恶之过言，所谓不如是之甚者。</p><p>使使持节行中护军中垒将军司马炎北迎常道乡公璜嗣明帝后。帝卯，群公奏太后曰：&ldquo;殿下圣德光隆，宁济六合，而犹称令，与藩国同。请自今殿下令书，皆称诏制，如先代故事。&rdquo;</p><p>癸卯，大将车固让相国、晋公、九锡之宠。太后诏曰：&ldquo;夫有功不隐，周易大义，成人之美，古贤所尚，今听所执，出表示外，以章公之谦光焉。&rdquo;</p><p>戊申，大将军文王上言：&ldquo;高贵乡公率将从驾人兵，拔刃鸣金鼓向臣所止；惧兵刃相接，即□将士不得有所伤害，违令以军法从事。骑督成y弟太子舍人 济，横入兵陈伤公，遂至陨命；辄收济行军法。臣闻人臣之节，有死无二，事上之义，不敢逃难。前者变故卒至，祸同发机，诚欲委身守死，唯命所裁。然惟本谋乃 欲上危皇太后，倾覆宗庙。臣忝当大任，义在安国，惧虽身死，罪责弥重。欲遵伊、周之权，以安社稷之难，即骆驿申敕，不得迫近辇舆，而济遽入陈间，以致大 变。哀怛痛恨，五内摧裂，不知何地可以陨坠？科律大逆无道，父母妻子同产皆斩。济凶戾悖逆，干国乱纪，罪不容诛。辄敕侍御史收济家属，付廷尉，结正其 罪。&rdquo;㈠太后诏曰：&ldquo;夫五刑之罪，莫大于不孝。夫人有子不孝，尚告治之，此儿岂复成人主邪？吾妇人不达大义，以谓济不得便为大逆也。然大将军志意恳切，发 言恻怆，故听如所奏。当班下远近，使知本末也。&rdquo;㈡</p><p>㈠魏氏春秋曰：成济兄弟不即伏罪，袒而升屋，丑言悖慢；自下射之，乃殪。</p><p>㈡世语曰：初，青龙中，石苞鬻铁于长安，得见司马宣王，宣王知焉。后擢为尚书郎，历青州刺史、镇东将军。甘露中入朝，当还，辞高贵乡公，留中尽日。文王遣人要令过。文王问苞：&ldquo;何淹留也？&rdquo;苞曰：&ldquo;非常人也。&rdquo;明日发至荥阳，数日而难作。</p><p>六月癸丑，诏曰：&ldquo;古者人君之为名字，难犯而易讳。今常道乡公讳字甚难避，其朝臣博议改易，列奏。&rdquo;</p><p>陈留王讳奂，字景明，武帝孙，燕王宇子也。甘露三年，封安次县常道乡公。高贵乡公卒，公卿议迎立公。六月甲寅，入于洛阳，见皇太后，是日即皇帝位于太极前殿，大赦，改年，赐民爵及谷帛各有差。</p><p>景元元年夏六月丙辰，进大将军司马文王位为相国，封晋公，增封二郡，并前满十，加九锡之礼，一如前(奏)[诏]；诸群从子弟，其未有侯者皆封亭 侯，赐钱千万，帛万匹，文王固让乃止。己未，故汉献帝夫人节薨，帝临于华林园，使使持节追谥夫人为献穆皇后。及葬，车服制度皆如汉氏故事。癸亥，以尚书右 仆射王观为司空，冬十月，观薨。</p><p>十一月，燕王上表贺冬至，称臣。诏曰：&ldquo;古之王者，或有所不臣，王将宜依此义。表不称臣乎！又当为报。夫后大宗者，降其私亲，况所继者重邪！若 便同之臣妾，亦情所未安。其皆依礼典处，当务尽其宜。&rdquo;有司奏，以为&ldquo;礼莫崇于尊祖，制莫大于正典。陛下稽德期运，抚临万国，绍大宗之重，隆三祖之基。伏 惟燕王体尊戚属，正位藩服，躬秉虔肃，率蹈恭德以先万国；其于正典，阐济大顺，所不得制。圣朝诚宜崇以非常之制，奉以不臣之礼。臣等平议以为燕王章表，可 听如旧式。中诏所施，或存好问，准之义类，则&lsquo;(宴)[燕]觌之(族)[敬]&rsquo;也，可少顺圣敬，加崇仪称，示不敢斥，宜曰&lsquo;皇帝敬问大王侍御&rsquo;。至于制 书，国之正典，朝廷所以辨章公制，宣昭轨仪于天下者也，宜循法，故曰&lsquo;制诏燕王&rsquo;。凡诏命、制书、奏事、上书诸称燕王者，可皆上平。其非宗庙助祭之事，皆 不得称王名，奏事、上书、文书及吏民皆不得触王讳，以彰殊礼，加于群后。上遵王典尊祖之制，俯顺圣敬AA之心，二者不愆，礼实宜之，可普告施行。&rdquo;</p><p>十二月甲申，黄龙见华阴县井中。甲午，以司隶校尉王祥为司空。</p><p>二年夏五月朔，日有食之。秋七月，乐浪外夷韩、桴龈髀势涫衾闯贡。八月戊寅，赵王干薨。甲寅，复命大将军进爵晋公，加位相国，备礼崇锡，一如前诏；又固辞乃止。</p><p>三年春二月，青龙见于轵县井中。夏四月，辽东郡言肃慎国遣使重译入贡，献其国弓三十张，长三尺五寸，矢长一尺八寸，石弩三百枚，皮骨铁杂铠二十领，貂皮四百枚。冬十月，蜀大将姜维寇洮阳，镇西将军邓艾拒之，破维于侯和，维遁走。是岁，诏祀故军祭酒郭嘉于太祖庙庭。</p><p>四年春二月，复命大将军进位爵赐一如前诏，又固辞乃止。</p><p>夏五月，诏曰：&ldquo;蜀，蕞尔小国，土狭民寡，而姜维虐用其众，曾无废志；往岁破败之后，犹复耕种沓中，刻剥众羌，劳役无已，民不堪命。夫兼弱攻 昧，武之善经，致人而不致于人，兵家之上略。蜀所恃赖，唯维而已，因其远离巢窟，用力为易。今使征西将军邓艾督帅诸军，趣甘松、沓中以罗取维，雍州刺史诸 葛绪督诸军趣武都、高楼，首尾盘帧Ｈ羟芪，便当东西并进，扫灭巴蜀也。&rdquo;又命镇西将军钟会由骆谷伐蜀。</p><p>秋九月，太尉高柔薨。冬十月甲寅，复命大将军进位爵赐一如前诏。癸卯，立皇后卞氏，十一月，大赦。</p><p>自邓艾、钟会率众伐蜀，所至辄克。是月，蜀主刘禅诣艾降，巴蜀皆平。十二月庚戌，以司徒郑冲为太保。壬子，分益州为梁州。癸丑，特赦益州士民，复除租赋之半五年。</p><p>乙卯，以征西将军邓艾为太尉，镇西将军钟会为司徒。皇太后崩。</p><p>咸熙元年春正月壬戌，槛车征邓艾。甲子，行幸长安。壬申，使使者以璧币祀华山。是月，钟会反于蜀，为众所讨；邓艾亦见杀。二月辛卯，特赦诸在益 土者。庚申，葬明元郭后。三月丁丑，以司空王祥为太尉，征北将军何曾为司徒，尚书左仆射荀为司空。己卯，进晋公爵为王，封十郡，并前二十。㈠丁亥，封刘 禅为安乐公。夏五月庚申，相国晋王奏复五等爵。甲戌，改年。癸未，追命舞阳宣文侯为晋宣王，舞阳忠武侯为晋景王。六月，镇西将军卫上雍州兵于成都县获璧 玉印各一，印文似&ldquo;成信&rdquo;字，依周成王归禾之义，宣示百官，藏于相国府。㈡</p><p>㈠汉晋春秋曰：晋公既进爵为王，太尉王祥、司徒何曾、司空荀并诣王。曰：&ldquo;相王尊重，何侯与一朝之臣皆已尽敬，今日便当相率而拜，无所疑 也。&rdquo;祥曰：&ldquo;相国位势，诚为尊贵，然要是魏之宰相，吾等魏之三公；公、王相去，一阶而已，班列大同，安有天子三公可辄拜人者！损魏朝之望，亏晋王之德， 君子爱人以礼，吾不为也。&rdquo;及入，遂拜，而祥独长揖。王谓祥曰：&ldquo;今日然后知君见顾之重！&rdquo;</p><p>㈡孙盛曰：昔公孙述自以起成都，号曰成。二玉之文，殆述所作也。</p><p>初，自平蜀之后，吴寇屯逼永安，遣荆、豫诸军掎角赴救。七月，贼皆遁退。八月庚寅，命中抚军司马炎副贰相国事，以同鲁公拜后之义。</p><p>癸巳，诏曰：&ldquo;前逆臣钟会构造反乱，聚集征行将士，劫以兵威，始吐奸谋，发言桀逆，逼胁众人，皆使下议，仓卒之际，莫不惊慑。相国左司马夏侯 和、骑士曹属朱抚时使在成都，中领军司马贾辅、郎中羊L各参会军事；和、L、抚皆抗节不挠，拒会凶言，临危不顾，词指正烈。辅语散将王起，说&lsquo;会奸逆凶 暴，欲尽杀将士&rsquo;，又云&lsquo;相国已率三十万众西行讨会&rsquo;，欲以称张形势，感激众心。起出，以辅言宣语诸军，遂使将士益怀奋励。宜加显宠，以彰忠义。其进和、 辅爵为乡侯，L、抚爵关内侯。起宣传辅言，告令将士，所宜赏异。其以起为部曲将。&rdquo;</p><p>癸卯，以卫将军司马望为骠骑将军。九月戊午，以中抚军司马炎为抚军大将军。</p><p>辛未，诏曰：&ldquo;吴贼政刑暴虐，赋敛无极。孙休遣使邓句，敕交址太守锁送其民，发以为兵。吴将吕兴因民心愤怒，又承王师平定巴蜀，即纠合豪杰，诛 除句等，驱逐太守长吏，抚和吏民，以待国命。九真、日南郡闻兴去逆即顺，亦齐心响应，与兴协同。兴移书日南州郡，开示大计，兵临合浦，告以祸福；遣都尉唐 谱等诣进乘县，因南中都督护军霍弋上表自陈。又交址将吏各上表，言&lsquo;兴创造事业，大小承命。郡有山寇，入连诸郡，惧其计异，各有携贰。权时之宜，以兴为督 交址诸军事、上大将军、定安县侯，乞赐褒奖，以慰边荒&rsquo;。乃心款诚，形于辞旨。昔仪父朝鲁，春秋所美；窦融归汉，待以殊礼。今国威远震，抚怀六合，方包举 殊裔，混一四表。兴首向王化，举众稽服，万里驰义，请吏帅职，宜加宠遇，崇其爵位。既使兴等怀忠感悦，远人闻之，必皆竞劝。其以兴为使持节、都督交州诸军 事、南中大将军，封定安县侯，得以便宜从事，先行后上。&rdquo;策命未至，兴为下人所杀。</p><p>冬十月丁亥，诏曰：&ldquo;昔圣帝明王，静乱济世，保大定功，文武殊涂，勋烈同归。是故或舞干戚以训不庭，或陈师旅以威暴慢。至于爱民全国，康惠庶 类，必先修文教，示之轨仪，不得已然后用兵，此盛德之所同也。往者季汉分崩，九土颠覆，刘备、孙权乘间作祸。三祖绥宁中夏，日不暇给，遂使遗寇僭逆历世。 幸赖宗庙威灵，宰辅忠武，爰发四方，拓定庸、蜀，役不浃时，一征而克。自顷江表衰弊，政刑荒，巴、汉平定，孤危无援，交、荆、扬、越，靡然向风。今交址 伪将吕兴已帅三郡，万里归命；武陵邑侯相严等纠合五县，请为臣妾；豫章庐陵山民举众叛吴，以助北将军为号。又孙休病死，主帅改易，国内乖违，人各有心。伪 将施绩，贼之名臣，怀疑自猜，深见忌恶。众叛亲离，莫有固志，自古及今，未有亡征若此之甚。若六军震曜，南临江、汉，吴会之域必扶老携幼以迎王师，必然之 理也。然兴动大众，犹有劳费，宜告喻威德，开示仁信，使知顺附和同之利。相国参军事徐绍、水曹掾孙，昔在寿春，并见虏获。绍本伪南陵督，才质开壮；， 孙权支属，忠良见事。其遣绍南还，以为副，宣扬国命，告喻吴人，诸所示语，皆以事实，若其觉悟，不损征伐之计，盖庙胜长算，自古之道也。其以绍兼散骑常 侍，加奉车都尉，封都亭侯；兼给事黄门侍郎，赐爵关内侯。绍等所赐妾及男女家人在此者，悉听自随，以明国恩，不必使还，以开广大信。&rdquo;</p><p>丙午，命抚军大将军新昌乡侯炎为晋世子。是岁，罢屯田官以均政役，诸典农皆为太守，都尉皆为令长；劝募蜀人能内移者，给廪二年，复除二十岁。安弥、福禄县各言嘉禾生。</p><p>二年春二月甲辰，朐□县获灵龟以献，归之于相国府。庚戌，以虎贲张修昔于成都驰马至诸营言钟会反逆，以至没身，赐修弟倚爵关内侯。夏四月，南深泽县言甘露降。吴遣使纪陟、弘G请和。</p><p>五月，诏曰：&ldquo;相国晋王诞敷神虑，光被四海；震耀武功，则威盖殊荒，流风迈化，则旁洽无外。愍恤江表，务存济育，戢武崇仁，示以威德。文告所 加，承风向慕，遣使纳献，以明委顺，方宝纤珍，欢以效意。而王谦让之至，一皆簿送，非所以慰副初附，从其款愿也。孙皓诸所献致，其皆还送，归之于王，以协 古义。&rdquo;王固辞乃止。又命晋王冕十有二旒，建天子旌旗，出警入跸，乘金根车、六马，备五时副车，置旄头云罕，乐舞八佾，设钟宫县。</p><p>进王妃为王后，世子为太子，王子、王女、王孙，爵命之号如旧仪。癸未，大赦。秋八月辛卯，相国晋王薨。壬辰，晋太子炎绍封袭位，总摄百揆，备物 典册，一皆如前。是月，襄武县言有大人见，〔长〕三丈余，迹长三尺二寸，白发，着黄单衣，黄巾，柱杖，呼民王始语云：&ldquo;今当太平。&rdquo;九月乙未，大赦。戊 午，司徒何曾为晋丞相。癸亥，以骠骑将军司马望为司徒，征东大将军石苞为骠骑将军，征南大将军陈骞为车骑将军。乙亥，葬晋文王。闰月庚辰，康居、大宛献名 马，归于相国府，以显怀万国致远之勋。</p><p>十二月壬戌，天禄永终，历数在晋。诏群公卿士具仪设坛于南郊，使使者奉皇帝玺绶册，禅位于晋嗣王，如汉魏故事。甲子，使使者奉策。遂改次于金墉城，而终馆于邺，时年二十。㈠</p><p>㈠魏世谱曰：封帝为陈留王。年五十八，大安元年崩，谥曰元皇帝。</p><p>评曰：古者以天下为公，唯贤是与。后代世位，立子以适；若适嗣不继，则宜取旁亲明德，若汉之文、宣者，斯不易之常准也。明帝既不能然，情系私 爱，抚养婴孩，传以大器，托付不专，必参枝族，终于曹爽诛夷，齐王替位。高贵公才慧夙成，好问尚辞，盖亦文帝之风流也；然轻躁忿肆，自蹈大祸。陈留王恭己 南面，宰辅统政，仰遵前式，揖让而禅，遂飨封大国，作宾于晋，比之山阳，班宠有加焉。</p> 