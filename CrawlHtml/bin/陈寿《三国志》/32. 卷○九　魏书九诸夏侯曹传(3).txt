 <p>㈠干宝晋纪曰：爽留车驾宿伊水南，伐木为鹿角，发屯甲兵数千人以为卫。魏末传曰：宣王语弟孚，陛下在外不可露宿，促送帐幔、太官食具诣行在所。</p><p>㈡干宝晋书曰：桓范出赴爽，宣王谓蒋济曰：&ldquo;智囊往矣。&rdquo;济曰：&ldquo;范则智矣，驽马恋栈豆，爽必不能用也。&rdquo;世语曰：宣王使许允、陈泰解语爽，蒋济亦与书达宣王之旨，又使爽所信殿中校尉尹大目谓爽，唯免官而已，以洛水为誓。爽信之，罢兵。</p><p>魏氏春秋曰：爽既罢兵，曰：&ldquo;我不失作富家翁。&rdquo;范哭曰：&ldquo;曹子丹佳人，生汝兄弟，犊耳！何图今日坐汝等族灭矣！&rdquo;</p><p>㈢魏末传曰：爽兄弟归家，敕洛阳县发民八百人，使尉部围爽第四角，角作高楼，令人在上望视爽兄弟举动。爽计穷愁闷，持弹到后园中，楼上人便唱言 &ldquo;故大将军东南行！&rdquo;爽还厅事上，与兄弟共议，未知宣王意深浅，作书与宣王曰：&ldquo;贱子爽哀惶恐怖，无状招祸，分受屠灭，前遣家人迎粮，于今未反，数日乏 匮，当烦见饷，以继旦夕。&rdquo;宣王得书大惊，即答书曰：&ldquo;初不知乏粮，甚怀qe。令致米一百斛，并肉脯、盐豉、大豆。&rdquo;寻送。爽兄弟不达变数，即便喜欢，自 谓不死。</p><p>初，张当私以所择才人张、何等与爽。疑其有奸，收当治罪。当陈爽与晏等阴谋反逆，并先习兵，须三月中欲发，於是收晏等下狱。会公卿朝臣廷议，以 为&ldquo;春秋之义，&lsquo;君亲无将，将而必诛&rsquo;。爽以支属，世蒙殊宠，亲受先帝握手遗诏，以天下，而包藏祸心，蔑弃顾命，乃与晏、r及当等谋图神器，范党同罪 人，皆为大逆不道&rdquo;。於是收爽、羲、训、晏、r、谧、轨、胜、范、当等，皆伏诛，夷三族。㈠嘉平中，绍功臣世，封真族孙熙为新昌亭侯，邑三百户，以奉真 后。㈡</p><p>㈠魏略曰：邓r字玄茂，邓禹后也。少得士名於京师。明帝时为尚书郎，除洛阳令，坐事免，拜中郎，又入兼中书郎。初，r与李胜等为浮华友，及在中 书，浮华事发，被斥出，遂不复用。正始初，乃出为颍川太守，转大将军长史，迁侍中尚书。r为人好货，前在内职，许臧艾授以显官，艾以父妾与r，故京师为之 语曰：&ldquo;以官易妇邓玄茂。&rdquo;每所荐达，多如此比。故何晏选举不得人，颇由r之不公忠，遂同其罪，盖由交友非其才。</p><p>丁谧，字彦靖。父斐，字文侯。初，斐随太祖，太祖以斐乡里，特饶爱之。斐性好货，数请求犯法，辄得原宥。为典军校尉，总摄内外，每所陈说，多见 从之。建安末，从太祖征吴。斐随行，自以家牛羸困，乃私易官牛，为人所白，被收送狱，夺官。其后太祖问斐曰：&ldquo;文侯，印绶所在？&rdquo;斐亦知见戏，对曰：&ldquo;以 易饼耳。&rdquo;太祖笑，顾谓左右曰：&ldquo;东曹毛掾数白此家，欲令我重治，我非不知此人不清，良有以也。我之有斐，譬如人家有盗狗而善捕鼠，盗虽有小损，而完我囊 贮。&rdquo;遂复斐官，听用如初。后数岁，病亡。谧少不肯交游，但博观书传。为人沈毅，颇有才略。太和中，常住，借人空屋，居其中。而诸王亦欲借之，不知谧已 得，直开门入。谧望见王，交脚卧而不起，而呼其奴客曰：&ldquo;此何等人？促呵使去。&rdquo;王怒其无礼，还具上言。明帝收谧，系狱，以其功臣子，原出。后帝闻其有 父风，召拜度支郎中。曹爽宿与相亲，时爽为武卫将军，数为帝称其可大用。会帝崩，爽辅政，乃拔谧为散骑常侍，遂转尚书。谧为人外似疏略，而内多忌。其在台 阁，数有所弹，台中患之，事不得行。又其意轻贵，多所忽略，虽与何晏、邓r等同位，而皆少之，唯以势屈於爽。爽亦敬之，言无不从。故于时谤书，谓&ldquo;台中 有三狗，二狗崖柴不可当，一狗凭默作疽囊。&rdquo;三狗，谓何、邓、丁也。默者，爽小字也。其意言三狗皆欲啮人，而谧尤甚也。奏使郭太后出居别宫，及遣乐安王使 北诣，又遣文钦令还淮南，皆谧之计。司马宣王由是特深恨之。毕轨，字昭先。父字子礼，建安中为典农校尉。轨以才能，少有名声。明帝在东宫时，轨在文学 中。黄初末，出为长史。明帝即位，入为黄门郎，子尚公主，居处殷富。迁并州刺史。其在并州，名为骄豪。时杂虏数为暴，害吏民，轨辄出军击鲜卑轲比能，失 利。中护军蒋济表曰：&ldquo;毕轨前失，既往不咎，但恐是后难可以再。凡人材有长短，不可强成。轨文雅志意，自为美器。今失并州，换置他州，若入居显职，不毁其 德，於国事实善。此安危之要，唯圣恩察之。&rdquo;至正始中，入为中护军，转侍中尚书，迁司隶校尉。素与曹爽善，每言於爽，多见从之。</p><p>李胜字公昭。父休字子朗，有智略。张鲁前为镇北将军，休为司马，家南郑。时汉中有甘露降，子朗见张鲁精兵数万人，有四塞之固，遂建言赤气久衰， 黄家当兴，欲鲁举号，鲁不听。会鲁破，太祖以其劝鲁内附，赐爵关内侯，署散官骑从，诣。至黄初中，仕历上党、钜鹿二郡太守，后以年老还，拜议郎。胜少游 京师，雅有才智，与曹爽善。明帝禁浮华，而人白胜堂有四窗八达，各有主名。用是被收，以其所连引者多，故得原，禁锢数岁。帝崩，曹爽辅政，胜为洛阳令。夏 侯玄为征西将军，以胜为长史。玄亦宿与胜厚。骆谷之役，议从胜出，由是司马宣王不悦於胜。累迁荥阳太守、河南尹。胜前后所宰守，未尝不称职，为尹岁余，厅 事前屠苏坏，令人更治之，小材一枚激堕，正挝受符吏石虎头，断之。后旬日，迁为荆州刺史，未及之官而败也。</p><p>桓范字元则，世为冠族。建安末，入丞相府。延康中，为羽林左监。以有文学，与王象等典集皇览。明帝时为中领军尚书，迁征虏将军、东中郎将，使持 节都督青、徐诸军事，治下邳。与徐州刺史郑岐争屋，引节欲斩岐，为岐所奏，不直，坐免还。复为贾荽汤簦怏怏不得意。又闻当转为冀州牧。是时冀州统属镇 北，而镇北将军吕昭才实仕进，本在范后。范谓其妻仲长曰：&ldquo;我宁作诸卿，向三公长跪耳，不能为吕子展屈也。&rdquo;其妻曰：&ldquo;君前在东，坐欲擅斩徐州刺史，众人 谓君难为作下，今复羞为吕屈，是复难为作上也。&rdquo;范忿其言触实，乃以刀环撞其腹。妻时怀孕，遂堕胎死。范亦竟称疾，不赴冀州。正始中拜大司农。范前在台 阁，号为晓事，及为司农，又以清省称。范尝抄撮汉书中诸杂事，自以意斟酌之，名曰世要论。蒋济为太尉，尝与范会社下，群卿列坐有数人，范怀其所撰，欲以示 济，谓济当虚心观之。范出其书以示左右，左右传之示济，济不肯视，范心恨之。因论他事，乃发怒谓济曰：&ldquo;我祖薄德，公辈何似邪？&rdquo;济性虽强毅，亦知范刚 毅，睨而不应，各罢。范於沛郡，仕次在曹真后。于时曹爽辅政，以范乡里老宿，於九卿中特敬之，然不甚亲也。及宣王起兵，闭城门，以范为晓事，乃指召之，欲 使领中领军。范欲应召，而其子谏之，以车驾在外，不如南出。范疑有顷，河执僦。范欲去而司农丞吏皆止范。范不从，乃突出至平昌城门，城门已闭。门候司 蕃，故范举吏也，范呼之，举手中版以示之，矫曰：&ldquo;有诏召我，卿促开门！&rdquo;蕃欲求见诏书，范呵之，言&ldquo;卿非我故吏邪，何以敢尔？&rdquo;乃开之。范出城，顾谓蕃 曰：&ldquo;太傅图逆，卿从我去！&rdquo;蕃徒行不能及，遂避侧。范南见爽，劝爽兄弟以天子诣许昌，徵四方以自辅。爽疑，羲又无言。范自谓羲曰：&ldquo;事昭然，卿用读书何 为邪！於今日卿等门户倒矣！&rdquo;俱不言。范又谓羲曰：&ldquo;卿别营近在阙南，洛阳典农治在城外，呼召如意。今诣许昌，不过中宿，许昌别库，足相被假；所忧当在谷 食，而大司农印章在我身。&rdquo;羲兄弟默然不从，中夜至五鼓，爽乃投刀于地，谓诸从驾群臣曰：&ldquo;我度太傅意，亦不过欲令我兄弟向己也。我独有以不合于远近 耳！&rdquo;遂进谓帝曰：&ldquo;陛下作诏免臣官，报皇太后令。&rdquo;范知爽首免而己必坐唱义也。范乃曰：&ldquo;老子今兹坐卿兄弟族矣！&rdquo;爽等既免，帝还宫，遂令范随从。到洛 水浮桥北，望见宣王，下车叩头而无言。宣王呼范姓曰：&ldquo;桓大夫何为尔邪！&rdquo;车驾入宫，有诏范还复位。范诣阙拜章谢，待报。会司蕃诣鸿胪自首，具说范前临出 所道。宣王乃忿然曰：&ldquo;诬人以反，於法何应？&rdquo;主者曰：&ldquo;科律，反受其罪。&rdquo;乃收范於阙下。时人持范甚急，范谓部官曰：&ldquo;徐之，我亦义士耳。&rdquo;遂送廷尉。</p><p>世语曰：初，爽梦二虎衔雷公，雷公若二升碗，放著庭中。爽恶之，以问占者，灵台丞马训曰：&ldquo;忧兵。&rdquo;训退，告其妻曰：&ldquo;爽将以兵亡，不出旬日。&rdquo;</p><p>汉晋春秋曰：安定皇甫谧以九年冬梦至洛阳，自庙出，见车骑甚众，以物呈庙云：&ldquo;诛大将军曹爽。&rdquo;寤而以告其邑人，邑人曰：&ldquo;君欲作曹人之梦乎！ 朝无公孙强如何？且爽兄弟典重兵，又权尚书事，谁敢谋之？&rdquo;谧曰：&ldquo;爽无叔振铎之请，苟失天机则离矣，何恃于强？昔汉之阎显，倚母后之尊，权国威命，可谓 至重矣，阉人十九人一旦尸之，况爽兄弟乎？&rdquo;</p><p>世语曰：初，爽出，司马鲁芝留在府，闻有事，将营骑斫津门出赴爽。爽诛，擢为御史中丞。及爽解印绶，将出，主簿杨综止之曰：&ldquo;公挟主握灌，舍此 以至东乎？&rdquo;爽不从。有司奏综导爽反，宣王曰：&ldquo;各为其主也。&rdquo;宥之，以为尚书郎。芝字世英，扶风人也。以后仕进至特进光禄大夫。综字初伯，后为安东将 军司马文王长史。</p><p>臣松之案：夏侯湛为芝铭及干宝晋纪并云爽既诛，宣王即擢芝为并州刺史，以综为安东参军。与世语不同。</p><p>㈡干宝晋纪曰：蒋济以曹真之勋力，不宜绝祀，故以熙为后。济又病其言之失信于爽，发病卒。</p><p>晏，何进孙也。母尹氏，为太祖夫人。晏长于宫省，又尚公主，少以才秀知名，好老庄言，作道德论及诸文赋著述凡数十篇。㈠</p><p>㈠晏字平叔。魏略曰：&ldquo;太祖为司空时，纳晏母并收养晏，其时秦宜禄喊⑺找嗨婺冈诠家，并见宠如公子。苏即朗也。苏性谨慎，而晏无所顾惮，服饰 拟於太子，故文帝特憎之，每不呼其姓字，尝谓之为&ldquo;假子&rdquo;。晏尚主，又好色，故黄初时无所事任。及明帝立，颇为冗官。至正始初，曲合于曹爽，亦以才能，故 爽用为散骑侍郎，迁侍中尚书。晏前以尚主，得赐爵为列侯，又其母在内，晏性自喜，动静粉白不去手，行步顾影。晏为尚书，主选举，其宿与之有旧者，多被拔 擢。</p><p>魏末传曰：晏妇金乡公主，即晏同母妹。公主贤，谓其母沛王太妃曰：&ldquo;晏为恶日甚，将何保身？&rdquo;母笑曰：&ldquo;汝得无妒晏邪！&rdquo;俄而晏死。有一男，年 五六岁，宣王遣人录之。晏母归藏其子王宫中，向使者搏颊，乞白活之，使者具以白宣王。宣王亦闻晏妇有先见之言，心常嘉之；且为沛王故，特原不杀。</p><p>魏氏春秋曰：初，夏侯玄、何晏等名盛於时，司马景王亦预焉。晏尝曰：&ldquo;唯深也，故能通天下之志，夏侯泰初是也；唯几也，故能成天下之务，司马子 元是也；惟神也，不疾而速，不行而至，吾闻其语，未见其人。&rdquo;盖欲以神况诸己也。初，宣王使晏与治爽等狱。晏穷治党与，冀以获宥。宣王曰：&ldquo;凡有八族。&rdquo; 晏疏丁、邓等七姓。宣王曰：&ldquo;未也。&rdquo;晏穷急，乃曰：&ldquo;岂谓晏乎！&rdquo;宣王曰：&ldquo;是也。&rdquo;乃收晏。</p><p>臣松之案：魏末传云晏取其同母妹为妻，此|绅所不忍言，虽楚王之妻(嫂)〔y〕，不是甚也已。设令此言出于旧史，犹将莫之或信，况底下之书乎！案诸王公传，沛王出自杜夫人所生。晏母姓尹，公主若与沛王同生，焉得言与晏同母？</p><p>皇甫谧列女传曰：爽从弟文叔，妻谯郡夏侯文宁之女，名令女。文叔早死，服阕，自以年少无子，恐家必嫁己，乃断发以为信。其后，家果欲嫁之，令女 闻，即复以刀截两耳，居止常依爽。及爽被诛，曹氏尽死。令女叔父上书与曹氏绝婚，强迎令女归。时文宁为梁相，怜其少，执义，又曹氏无遗类，冀其意沮，乃微 使人讽之。令女叹且泣曰：&ldquo;吾亦惟之，许之是也。&rdquo;家以为信，防之少懈。令女於是窃入寝室，以刀断鼻，蒙被而卧。其母呼与语，不应，发被视之，血流满床 席。举家惊惶，奔往视之，莫不酸鼻。或谓之曰：&ldquo;人生世间，如轻尘栖弱草耳，何至辛苦乃尔！且夫家夷灭已尽，守此欲谁为哉？&rdquo;令女曰：&ldquo;闻仁者不以盛衰改 节，义者不以存亡易心，曹氏前盛之时，尚欲保终，况今衰亡，何忍弃之！禽兽之行，吾岂为乎？&rdquo;司马宣王闻而嘉之，听使乞子字养，为曹氏后，名显于世。</p><p></p> 