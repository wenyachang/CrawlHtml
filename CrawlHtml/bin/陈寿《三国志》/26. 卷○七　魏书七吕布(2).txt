 <p>㈡英雄记曰：布遣许汜、王楷告急于术。术曰：&ldquo;布不与我女，理自当败，何为复来相闻邪？&rdquo;汜、楷曰：&ldquo;明上今不救布，为自败耳！布破，明上亦破 也。&rdquo;术时僭号，故呼为明上。术乃严兵为布作声援。布恐术为女不至，故不遣兵救也，以绵缠女身，缚着马上，夜自送女出与术，与太祖守兵相触，格射不得过， 复还城。布欲令陈宫、高顺守城，自将骑断太祖粮道。布妻谓曰：&ldquo;将军自出断曹公粮道是也。宫、顺素不和，将军一出，宫、顺必不同心共城守也，如有蹉跌，将 军当于何自立乎？愿将军谛计之，无为宫等所误也。妾昔在长安，已为将军所弃，赖得庞舒私藏妾身耳，今不须顾妾也。&rdquo;布得妻言，愁闷不能自决。</p><p>魏氏春秋曰：陈宫谓布曰：&ldquo;曹公远来，势不能久。若将军以步骑出屯，为势于外，宫将余众闭守于内，若向将军，宫引兵而攻其背，若来攻城，将军为 救于外。不过旬日，军食必尽，击之可破。&rdquo;布然之。布妻曰：&ldquo;昔曹氏待公台如赤子，犹舍而来。今将军厚公台不过于曹公，而欲委全城，捐妻子，孤军远出，若 一旦有变，妾岂得为将军妻哉！&rdquo;布乃止。</p><p>㈢九州春秋曰：初，布骑将侯成遣客牧马十五匹，客悉驱马去，向沛城，欲归刘备。成自将骑逐之，悉得马还。诸将合礼贺成，成酿五六斛酒，猎得十余 头猪，未饮食，先持半猪五斗酒自入诣布前，跪言：&ldquo;闲蒙将军恩，逐得所失马，诸将来相贺，自酿少酒，猎得猪，未敢饮食，先奉上微意。&rdquo;布大怒曰：&ldquo;布禁 酒，卿酿酒，诸将共饮食作兄弟，共谋杀布邪？&rdquo;成大惧而去，弃所酿酒，还诸将礼。由是自疑，会太祖围下邳，成遂领众降。</p><p>㈣英雄记曰：布谓太祖曰：&ldquo;布待诸将厚也，诸将临急皆叛布尔。&rdquo;太祖曰：&ldquo;卿背妻，爱诸将妇，何以为厚？&rdquo;布默然。</p><p>献帝春秋曰：布问太祖：&ldquo;明公何瘦？&rdquo;太祖曰：&ldquo;君何以识孤？&rdquo;布曰：&ldquo;昔在洛，会温氏园。&rdquo;太祖曰：&ldquo;然。孤忘之矣。所以瘦，恨不早相得故 也。&rdquo;布曰：&ldquo;齐桓舍射钩，使管仲相；今使布竭股肱之力，为公前驱，可乎？&rdquo;布缚急，谓刘备曰：&ldquo;玄德，卿为坐客，我为执虏，不能一言以相宽乎？&rdquo;太祖笑 曰：&ldquo;何不相语，而诉明使君乎？&rdquo;意欲活之，命使宽缚。主簿王必趋进曰：&ldquo;布，吐惨病Ｆ渲诮在外，不可宽也。&rdquo;太祖曰：&ldquo;本欲相缓，主簿复不听，如之 何？&rdquo;</p><p>㈤英雄记曰：顺为人清白有威严，不饮酒，不受馈遗。所将七百余兵，号为千人，铠甲斗具皆精练齐整，每所攻击无不破者，名为陷陈营。顺每谏布，言 &ldquo;凡破家亡国，非无忠臣明智者也，但患不见用耳。将军举动，不肯详思，辄喜言误，误不可数也&rdquo;。布知其忠，然不能用。布从郝萌反后，更疏顺。以魏续有外内 之亲，悉夺顺所将兵以与续。及当攻战，故令顺将续所领兵，顺亦终无恨意。</p><p>太祖之禽宫也，问宫欲活老母及女不？宫对曰：&ldquo;宫闻孝治天下者不绝人之亲，仁施四海者不乏人之祀，老母在公，不在宫也。&rdquo;太祖召养其母终其身，嫁其女。㈠</p><p>㈠鱼氏典略曰：陈宫字公台，东郡人也。刚直烈壮，少与海内知名之士皆相连结。及天下乱，始随太祖，后自疑，乃从吕布，为布画策，布每不从其计。 下邳败，军士执布及宫，太祖皆见之，与语平生，故布有求活之言。太祖谓宫曰：&ldquo;公台，卿平常自谓智计有余，今竟何如？&rdquo;宫顾指布曰：&ldquo;但坐此人不从宫言， 以至于此。若其见从，亦未必为禽也。&rdquo;太祖笑曰：&ldquo;今日之事当云何？&rdquo;宫曰：&ldquo;为臣不忠，为子不孝，死自分也。&rdquo;太祖曰：&ldquo;卿如是，奈卿老母何？&rdquo;宫曰： &ldquo;宫闻将以孝治天下者不害人之亲，老母之存否，在明公也。&rdquo;太祖曰：&ldquo;若卿妻子何？&rdquo;宫曰：&ldquo;宫闻将施仁政于天下者不绝人之祀，妻子之存否，亦在明公 也。&rdquo;太祖未复言。宫曰：&ldquo;请出就戮，以明军法。&rdquo;遂趋出，不可止。太祖泣而送之，宫不还顾。宫死后，太祖待其家皆厚于初。</p><p>陈登者，字符龙，在广陵有威名。又掎角吕布有功，加伏波将军，年三十九卒。后许汜与刘备并在荆州牧刘表坐，表与备共论天下人，汜曰：&ldquo;陈元龙湖 海之士，豪气不除。&rdquo;备谓表曰：&ldquo;许君论是非？&rdquo;表曰：&ldquo;欲言非，此君为善士，不宜虚言；欲言是，元龙名重天下。&rdquo;备问汜：&ldquo;君言豪，宁有事邪？&rdquo;汜曰： &ldquo;昔遭乱过下邳，见元龙。元龙无客主之意，久不相与语，自上大床卧，使客卧下床。&rdquo;备曰：&ldquo;君有国士之名，今天下大乱，帝主失所，望君忧国忘家，有救世之 意，而君求田问舍，言无可采，是元龙所讳也，何缘当与君语？如小人，欲卧百尺楼上，卧君于地，何但上下床之间邪？&rdquo;表大笑。备因言曰：&ldquo;若元龙文武胆志， 当求之于古耳，造次难得比也。&rdquo;㈠</p><p>㈠先贤行状曰：登忠亮高爽，沉深有大略，少有扶世济民之志。博览载籍，雅有文艺，旧典文章，莫不贯综。年二十五，举孝廉，除东阳长，养耆育孤， 视民如伤。是时，世荒民饥，州牧陶谦表登为典农校尉，乃巡土田之宜，尽凿溉之利，G稻丰积。奉使到许，太祖以登为广陵太守，令阴合众以图吕布。登在广陵， 明审赏罚，威信宣布。海贼薛州之群万有余户，束手归命。未及期年，功化以就，百姓畏而爱之。登曰：&ldquo;此可用矣。&rdquo;太祖到下邳，登率郡兵为军先驱。时登诸弟 在下邳城中，布乃质执登三弟，欲求和同。登执意不挠，进围日急。布刺奸张弘，惧于后累，夜将登三弟出就登。布既伏诛，登以功加拜伏波将军，甚得江、淮闲欢 心，于是有吞灭江南之志。孙策遣军攻登于匡琦城。贼初到，旌甲覆水，群下咸以今贼众十倍于郡兵，恐不能抗，可引军避之，与其空城。水人居陆，不能久处，必 寻引去。登厉声曰：&ldquo;吾受国命，来镇此土。昔马文渊之在斯位，能南平百越，北灭群狄，吾既不能遏除凶慝，何逃寇之为邪！吾其出命以报国，仗义以整乱，天道 与顺，克之必矣。&rdquo;乃闭门自守，示弱不与战，将士衔声，寂若无人。登乘城望形势，知其可击。乃申令将士，宿整兵器，昧爽，开南门，引军诣贼营，步骑钞其 后。贼周章，方结陈，不得还船。登手执军鼓，纵兵乘之，贼遂大破，皆弃船迸走。登乘胜追奔，斩虏以万数。贼忿丧军，寻复大兴兵向登。登以兵不敌，使功曹陈 矫求救于太祖。登密去城十里治军营处所，令多取柴薪，两束一聚，相去十步，纵横成行，令夜俱起火，火然其聚。城上称庆，若大军到。贼望火惊溃，登勒兵追 奔，斩首万级。迁登为东城太守。广陵吏民佩其恩德，共拔郡随登，老弱襁负而追之。登晓语令还，曰：&ldquo;太守在卿郡，频致吴寇，幸而克济。诸卿何患无令君 乎？&rdquo;孙权遂跨有江外。太祖每临大江而叹，恨不早用陈元龙计，而令封豕养其爪牙。文帝追美登功，拜登息肃为郎中。</p><p>臧洪字子源，广陵射阳人也。父F，历匈奴中郎将、中山、太原太守，所在有名。㈠洪体貌魁梧，有异于人，举孝廉为郎。时选三署郎以补县长；琅邪赵昱为莒长，东莱刘繇下邑长，东海王朗丘长，洪即丘长。灵帝末，弃官还家，太守张超请洪为功曹。</p><p>㈠谢承后汉书曰：F有干事才，达于从政，为汉良吏。初从徐州从事辟司徒府，除卢奴令，冀州举尤异，迁扬州刺史、丹杨太守。是时边方有警，羌、胡 出寇，三府举能，迁F匈奴中郎将。讨贼有功，征拜议郎，还京师。见太尉袁逢，逢问其西域诸国土地、风俗、人物、种数。F具答言西域本三十六国，后分为五十 五，稍散至百余国；其国大小，道里近远，人数多少，风俗燥湿，山川、草木、鸟兽、异物名种，不与中国同者，悉口陈其状，手画地形。逢奇其才，叹息言：&ldquo;虽 班固作西域传，何以加此？&rdquo;F转拜长水校尉，终太原太守。</p><p>董卓杀帝，图危社稷，洪说超曰：&ldquo;明府历世受恩，兄弟并据大郡，今王室将危，贼臣未枭，此诚天下义烈报恩命之秋也。今郡境尚全，吏民殷富，若 动⒐模可得二万人，以此诛除国贼，为天下倡先，义之大者也。&rdquo;超然其言，与洪西至陈留，见兄邈计事。邈亦素有心，会于酸枣，邈谓超曰：&ldquo;闻弟为郡守，政 教威恩，不由己出，动任臧洪，洪者何人？&rdquo;超曰：&ldquo;洪才略智数优超，超甚爱之，海内奇士也。&rdquo;邈即引见洪，与语大异之。致之于刘兖州公山、孔豫州公绪，皆 与洪亲善。乃设坛场，方共盟誓，诸州郡更相让，莫敢当，咸共推洪。洪乃升坛操盘歃血而盟曰：&ldquo;汉室不幸，皇纲失统，贼臣董卓乘衅纵害，祸加至尊，虐流百 姓，大惧沦丧社稷，翦覆四海。兖州刺史岱、豫州刺史啤⒊铝籼守邈、东郡太守瑁、广陵太守超等，纠合义兵，并赴国难。凡我同盟，齐心力，以致臣节，殒首 丧元，必无二志。有渝此盟，俾坠其命，无克遗育。皇天后土，祖宗明灵，实皆鉴之！&rdquo;洪辞气慷慨，涕泣横下，闻其言者，虽卒伍厮养，莫不激扬，人思致节。㈠ 顷之，诸军莫适先进，而食尽众散。</p><p>㈠臣松之案：于时此盟止有刘岱等五人而已。魏氏春秋横内刘表等数人，皆非事实。表保据江、汉，身未尝出境，何由得与洪同坛而盟乎？</p><p>超遣洪诣大司马刘虞谋，值公孙瓒之难，至河间，遇幽、冀二州交兵，使命不达。而袁绍见洪，又奇重之，与结分合好。会青州刺史焦和卒，绍使洪领青州以抚其众。㈠洪在州二年，群盗奔走。绍叹其能，徙为东郡太守，治东武阳。</p><p>㈠九州春秋曰：初平中，焦和为青州刺史。是时英雄并起，黄巾寇暴，和务及同盟，俱入京畿，不暇为民保障，引军u河而西。未久而袁、曹二公与卓将 战于荥阳，败绩。黄巾遂广，屠裂城邑。和不能御，然军器尚利，战士尚众，而耳目侦逻不设，恐动之言妄至，望寇奔走，未尝接风尘交旗鼓也。欲作陷冰丸沉河， 令贼不得渡，祷祈群神，求用兵必利，耆筮常陈于前，巫祝不去于侧；入见其清谈干云，出则浑乱，命不可知。州遂萧条，悉为丘墟也。</p><p>太祖围张超于雍丘，超言：&ldquo;唯恃臧洪，当来救吾。&rdquo;众人以为袁、曹方睦，而洪为绍所表用，必不败好招祸，远来赴此。超曰：&ldquo;子源，天下义士，终 不背本者，但恐见禁制，不相及逮耳。&rdquo;洪闻之，果徒跣号泣，并勒所领兵，又从绍请兵马，求欲救超，而绍终不听许。超遂族灭。洪由是怨绍，绝不与通。绍兴兵 围之，历年不下。绍令洪邑人陈琳书与洪，喻以祸福，责以恩义。洪答曰：</p><p>隔阔相思，发于寤寐。幸相去步武之间耳，而以趣舍异规，不得相见，其为怆，可为心哉！前日不遗，比辱雅贶，述叙祸福，公私切至。所以不即奉答 者，既学薄才钝，不足塞诘；亦以吾子携负侧室，息肩主人，家在东州，仆为仇敌。以是事人，虽披中情，堕肝胆，犹身疏有罪，言甘见怪，方首尾不救，何能恤 人？且以子之才，穷该典籍，岂将于大道，不达余趣哉！然犹复云云者，仆以是知足下之言，信不由衷，将以救祸也。必欲算计长短，辩谘是非，是非之论，言满 天下，陈之更不明，不言无所损。又言伤告绝之义，非吾所忍行也，是以捐弃纸笔，一无所答。亦冀遥忖其心，知其计定，不复渝变也。重获来命，援引古今，纷纭 六纸，虽欲不言，焉得已哉！</p><p>仆小人也，本因行役，寇窃大州，恩深分厚，宁乐今日自还接刃！每登城勒兵，望主人之旗鼓，感故友之周旋，抚弦搦矢，不觉流涕之覆面也。何者？自 以辅佐主人，无以为悔。主人相接，过绝等伦。当受任之初，自谓究竟大事，共尊王室。岂悟天子不悦，本州见侵，郡将遘牖里之厄，陈留克创兵之谋，谋计栖迟， 丧忠孝之名，杖策携背，亏交友之分。揆此二者，与其不得已，丧忠孝之名与亏交友之道，轻重殊涂，亲疏异画，故便收泪告绝。若使主人少垂故人，住者侧席，去 者克己，不汲汲于离友，信刑戮以自辅，则仆抗季札之志，不为今日之战矣。何以效之？昔张景明亲登坛醚，奉辞奔走，卒使韩牧让印，主人得地；然后但以拜章 朝主，赐爵获传之故，旋时之间，不蒙观过之贷，而受夷灭之祸。㈠吕奉先讨卓来奔，请兵不获，告去何罪？复见斫刺，滨于死亡。刘子琪奉使u时，辞不获命，畏 威怀亲，以诈求归，可谓有志忠孝，无损霸道者也；然辄僵毙麾下，不蒙亏除。㈡仆虽不敏，又素不能原始见终，微知着，窃度主人之心，岂谓三子宜死，罚当刑 中哉？实且欲一统山东，增兵讨雠，惧战士狐疑，无以沮劝，故抑废王命以崇承制，慕义者蒙荣，待放者被戮，此乃主人之利，非游士之愿也。故仆鉴戒前人，困穷 死战。仆虽下愚，亦尝闻君子之言矣。此实非吾心也。乃主人招焉。凡吾所以背弃国民，用命此城者，正以君子之违，不适敌国故也。是以获罪主人，见攻u时，而 足下更引此义以为吾规，无乃辞同趋异，非君子所为休戚者哉！</p><p>吾闻之也，义不背亲，忠不违君，故东宗本州以为亲援，中扶郡将以安社稷，一举二得以徼忠孝，何以为非？而足下欲吾轻本破家，均君主人。主人之于 我也，年为吾兄，分为笃友，道乖告去，以安君亲，可谓顺矣。若子之言，则包胥宜致命于伍员，不当号哭于秦庭矣。苟区区于攘患，不知言乖乎道理矣。足下或者 见城围不解，救兵未至，感婚姻之义，惟平生之好，以屈节而苟生，胜守义而倾覆也。昔晏婴不降志于白刃，南史不曲笔以求生，故身着图象，名垂后世，况仆据金 城之固，驱士民之力，散三年之畜，以为一年之资，匡困补乏，以悦天下，何图筑室反耕哉！但惧秋风扬尘，伯马首南向，张杨、飞燕，膂力作难，北鄙将告倒县 之急，股肱奏乞归之诚耳。主人当鉴我曹辈，反旌退师，治兵邺垣，何宜久辱盛怒，暴威于吾城下哉？足下讥吾恃黑山以为救，独不念黄巾之合从邪！加飞燕之属悉 以受王命矣。昔高祖取彭越于钜野，光武创基兆于绿林，卒能龙飞中兴，以成帝业，苟可辅主兴化，夫何嫌哉！况仆亲奉玺书，与之从事。</p><p>行矣孔璋！足下徼利于境外，臧洪授命于君亲；吾子托身于盟主，臧洪策名于长安。子谓余身死而名灭，仆亦笑子生死而无闻焉，悲哉！本同而末离，努力努力，夫复何言！</p><p>㈠臣松之案英雄记云：&ldquo;袁绍使张景明、郭公则、高元才等说韩馥，使让冀州。&rdquo;然〔则〕馥之让位，景明亦有其功。其余之事未详。</p><p>㈡臣松之案：公孙瓒表列绍罪过云：&ldquo;绍与故虎牙将军刘勋首共造兵，勋仍有效，而以小忿枉害于勋，绍罪七也。&rdquo;疑此是子璜也。</p><p>绍见洪书，知无降意，增兵急攻。城中粮谷以尽，外无强救，洪自度必不免，呼吏士谓曰：&ldquo;袁氏无道，所图不轨，且不救洪郡将。洪于大义，不得不 死，今诸君无事空与此祸！可先城未败，将妻子出。&rdquo;将吏士民皆垂泣曰：&ldquo;明府与袁氏本无怨隙，今为本朝郡将之故，自致残困，吏民何忍当舍明府去也！&rdquo;初尚 掘鼠煮筋角，后无可复食者。主簿启内厨米三斗，请中分稍以为糜粥，洪叹曰：&ldquo;独食此何为！&rdquo;使作薄粥，众分f之，杀其爱妾以食将士。将士咸流涕，无能仰视 者。男女七八千人相枕而死，莫有离叛。</p><p>城陷，绍生执洪。绍素亲洪，盛施帏幔，大会诸将见洪，谓曰：&ldquo;臧洪，何相负若此！今日服未？&rdquo;洪据地_目曰：&ldquo;诸袁事汉，四世五公，可谓受恩。 今王室衰弱，无扶翼之意，欲因际会，希冀非望，多杀忠良以立奸威。洪亲见呼张陈留为兄，则洪府君亦宜为弟，同共力，为国除害，何为拥众观人屠灭！惜洪力 劣，不能推刃为天下报仇，何谓服乎！&rdquo;绍本爱洪，意欲令屈服，原之；见洪辞切，知终不为己用，乃杀之。㈠洪邑人陈容少为书生，亲慕洪，随洪为东郡丞；城未 败，洪遣出。绍令在坐，见洪当死，起谓绍曰：&ldquo;将军举大事，欲为天下除暴，而专先诛忠义，岂合天意！臧洪发举为郡将，奈何杀之！&rdquo;绍惭，左右使人牵出，谓 曰：&ldquo;汝非臧洪俦，空复尔为！&rdquo;容顾曰：&ldquo;夫仁义岂有常，蹈之则君子，背之则小人。今日宁与臧洪同日而死，不与将军同日而生！&rdquo;复见杀。在绍坐者无不叹 息，窃相谓曰：&ldquo;如何一日杀二烈士！&rdquo;先是，洪遣司马二人出，求救于吕布；比还，城已陷，皆赴敌死。</p><p>㈠徐众三国评曰：洪敦天下名义，救旧君之危，其恩足以感人情，义足以励薄俗。然袁亦知己亲友，致位州郡，虽非君臣，且实盟主，既受其命，义不应 贰。袁、曹方睦，夹辅王室，吕布反复无义，志在逆乱，而邈、超□立布为州牧，其于王法，乃一罪人也。曹公讨之，袁氏弗救，未为非理也。洪本不当就袁请兵， 又不当还为怨雠。为洪计者，苟力所不足，可奔他国以求赴救，若谋力未展以待事机，则宜徐更观衅，效死于超。何必誓守穷城而无变通，身死殄民，功名不立，良 可哀也！</p><p>评曰：吕布有虎之勇，而无英奇之略，轻狡反复，唯利是视。自古及今，未有若此不夷灭也。昔汉光武谬于庞萌，近魏太祖亦蔽于张邈。知人则哲，唯帝难之，信矣！陈登、臧洪并有雄气壮节，登降年夙陨，功业未遂，洪以兵弱敌强，烈志不立，惜哉！</p> 