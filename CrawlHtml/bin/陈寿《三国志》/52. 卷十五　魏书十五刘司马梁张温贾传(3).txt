 <p>㈠魏略曰：初，既为郡小吏，功曹徐英尝自鞭既三十。英字伯济，冯翊著姓，建安初为蒲阪令。英性刚爽，自见族氏胜既，於乡里名行在前，加以前辱 既，虽知既贵显，终不肯求於既。既虽得志，亦不顾计本原，犹欲与英和。尝因醉欲亲狎英，英故抗意不纳。英由此遂不复进用。故时人善既不挟旧怨，而壮英之不 挠。</p><p>缉以中书郎稍迁东莞太守。嘉平中，女为皇后，徵拜光禄大夫，位特进，封妻向为安城乡君。缉与中书令李丰同谋，诛。语在夏侯玄传。㈠</p><p>㈠魏略曰：缉字敬仲，太和中为温令，名有治能。会诸葛亮出，缉上便宜，诏以问中书令孙资，资以为有筹略，遂召拜骑都尉，遣参征蜀军。军罢，入为 尚书郎，以称职为明帝所识。帝以为缉之材能，多所堪任，试呼相者相之。相者云：&ldquo;不过二千石。&rdquo;帝曰：&ldquo;何材如是而位止二千石乎？&rdquo;及在东莞，领兵数千 人。缉性吝於财而矜於势，一旦以女徵去郡，还坐里舍，悒悒躁扰。数为国家陈击吴、蜀形势，又尝对司马大将军料诸葛恪虽得胜於边土，见诛不久。大将军问其 故，缉云：&ldquo;威震其主，功盖一国，欲不死可得乎？&rdquo;及恪从合肥还，吴果杀之。大将军闻恪死，谓众人曰：&ldquo;诸葛恪多辈耳！近张敬仲县论恪，以为必见杀，今果 然如此。敬仲之智为胜恪也。&rdquo;缉与李丰通家，又居相侧近。丰时取急出，子藐往见之，有所咨道。丰被收，事与缉连，遂收送廷尉，赐死狱中，其诸子皆并诛。缉 孙殷，晋永兴中为梁州刺史，见晋书。</p><p>温恢字曼基，太原祁人也。父恕，为涿郡太守，卒。恢年十五，送丧还归乡里，内足於财。恢曰：&ldquo;世方乱，安以富为？&rdquo;一朝尽散，振施宗族。州里高 之，比之郇越。举孝廉，为廪丘长，鄢陵、广川令，彭城、鲁相，所在见称。入为丞相主簿，出为扬州刺史。太祖曰：&ldquo;甚欲使卿在亲近，顾以为不如此州事大。故 书云：&lsquo;股肱良哉！庶事康哉！&rsquo;得无当得蒋济为治中邪？&rdquo;时济见为丹杨太守，乃遣济还州。又语张辽、乐进等曰：&ldquo;扬州刺史晓达军事，动静与共咨议。&rdquo;</p><p>建安二十四年，孙权攻合肥，是时诸州皆屯戍。恢谓贾荽淌放崆痹唬&ldquo;此间虽有贼，不足忧，而畏征南方有变。今水生而子孝县军，无有远备。关羽骁 锐，乘利而进，必将为患。&rdquo;於是有樊城之事。诏书召潜及豫州刺史吕贡等，潜等缓之。恢密语潜曰：&ldquo;此必襄阳之急欲赴之也。所以不为急会者，不欲惊动远众。 一二日必有密书促卿进道，张辽等又将被召。辽等素知王意，后召前至，卿受其责矣！&rdquo;潜受其言，置辎重，更为轻装速发，果被促令。辽等寻各见召，如恢所策。</p><p>文帝践阼，以恢为侍中，出为魏郡太守。数年，迁凉州刺史，持节领护羌校尉。道病卒，时年四十五。诏曰：&ldquo;恢有柱石之质，服事先帝，功勤明著。及为朕执事，忠於王室，故授之以万里之任，任之以一方之事。如何不遂，吾甚愍之！&rdquo;赐恢子生爵关内侯。生早卒，爵绝。</p><p>恢卒后，汝南孟建为凉州刺史，有治名，官至征东将军。㈠</p><p>㈠魏略曰：建字公威，少与诸葛亮俱游学。亮后出祁山，答司马宣王书，使杜子绪宣意於公威也。</p><p>贾逵字梁道，河东襄陵人也。自为和，戏弄常设部伍，祖父习异之，曰：&ldquo;汝大必为将率。&rdquo;口授兵法数万言。㈠初为郡吏，守绛邑长。郭援之攻河 东，所经城邑皆下，逵坚守，援攻之不拔，乃召单于并军急攻之。城将溃，绛父老与援要，不害逵。绛人既溃，援闻逵名，欲使为将，以兵劫之，逵不动。左右引逵 使叩头，逵叱之曰：&ldquo;安有国家长吏为贼叩头！&rdquo;援怒，将斩之。绛吏民闻将杀逵，皆乘城呼曰：&ldquo;负要杀我贤君，宁俱死耳！&rdquo;左右义逵，多为请，遂得免。㈡ 初，逵过皮氏，曰：&ldquo;争地先据者胜。&rdquo;及围怎，知不免，乃使人间行送印绶归郡，且曰&ldquo;急据皮氏&rdquo;。援既并绛众，将进兵。逵恐其先得皮氏，乃以他计疑援谋人 祝奥，援由是留七日。郡从逵言，故得无败。㈢</p><p>㈠魏略曰：逵世为著姓，少孤家贫，冬常无F，过其妻兄柳孚宿，其明无何，著孚F去，故时人谓之通健。</p><p>㈡魏略曰：援捕得逵，逵不肯拜，谓援曰：&ldquo;王府君临郡积年，不知足下曷为者也？&rdquo;援怒曰：&ldquo;促斩之。&rdquo;诸将覆护，乃囚於壶关，闭著土窖中，以车 轮盖上，使人固守。方将杀之，逵从窖中谓守者曰：&ldquo;此间无健盒埃而当使义士死此中乎？&rdquo;时有祝公道者，与逵非故人，而m闻其言，怜其守正危厄，乃夜盗往 引出，折械遣去，不语其姓名。</p><p>㈢孙资别传曰：资举河东计吏，到许，荐於相府曰：&ldquo;逵在绛邑，帅厉吏民，与贼郭援交战，力尽而败，为贼所俘，挺然直志，颜辞不屈；忠言闻於大 众，烈节显於当时，虽古之直发、据鼎，罔以加也。其才兼文武，诚时之利用。&rdquo;魏略曰：郭援破后，逵乃知前出己者为祝公道。公道，河南人也。后坐他事，当伏 法。逵救之，力不能解，为之改服焉。</p><p>后举茂才，除渑池令。高种反，张琰将举兵以应之。逵不知其谋，往见琰。闻变起，欲还，恐见执，乃为琰画计，如与同谋者，琰信之。时县寄治蠡 城，城堑不固，逵从琰求兵城。诸欲为乱者皆不隐其谋，故逵得尽诛之。遂城拒琰。琰败，逵以丧祖父去官，司徒辟为掾，以议郎参司隶军事。太祖征马超，至 弘农，曰&ldquo;此西道之要&rdquo;，以逵领弘农太守。召见计事，大悦之，谓左右曰：&ldquo;使天下二千石悉如贾逵，吾何忧？&rdquo;其后发兵，逵疑屯田都尉藏亡民。都尉自以不属 郡，言语不顺。逵怒，收之，数以罪，挝折脚，坐免。然太祖心善逵，以为丞相主簿。㈠太祖征刘备，先遣逵至斜谷观形势。道逢水衡，载囚人数十车，逵以军事 急，辄竟重者一人，皆放其余。太祖善之，拜谏议大夫，与夏侯尚并掌军计。太祖崩洛阳，逵典丧事。㈡时鄢陵侯彰行越骑将军，从长安来赴，问逵先王玺绶所在。 逵正色曰：&ldquo;太子在，国有储副。先王玺绶，非君侯所宜问也。&rdquo;遂奉梓宫还。</p><p>㈠魏略曰：太祖欲征吴而大霖雨，三军多不原行。太祖知其然，恐外有谏者，教曰：&ldquo;今孤戒严，未知所之，有谏者死。&rdquo;逵受教，谓其同寮三主簿曰： &ldquo;今实不可出，而教如此，不可不谏也。&rdquo;乃建谏草以示三人，三人不获已，皆署名，入白事。太祖怒，收逵等。当送狱，取造意者，逵即言&ldquo;我造意&rdquo;，遂走诣 狱。狱吏以逵主簿也，不即著械。谓狱吏曰：&ldquo;促械我。尊者且疑我在近职，求缓於卿，今将遣人来察我。&rdquo;逵著械m讫，而太祖果遣家中人就狱视逵。既而教曰： &ldquo;逵无恶意，原复其职。&rdquo;始，逵为诸生，略览大义，取其可用。最好春秋左传，及为牧守，常自课读之，月常一遍。逵前在弘农，与典农校尉争公事，不得理，乃 发愤生瘿，后所病稍大，自启原欲令医割之。太祖惜逵忠，恐其不活，教&ldquo;谢主簿，吾闻&lsquo;十人割瘿九人死&rsquo;&rdquo;。逵犹行其意，而瘿愈大。逵本名衢，后改为逵。</p><p>㈡魏略曰：时太子在，鄢陵侯未到，士民颇苦劳役，又有疾疠，於是军中骚动。群寮恐天下有变，欲不发丧。逵建议为不可秘，乃发哀，令内外皆入 临，临讫，各安叙不得动。而青州军擅击鼓相引去。众人以为宜禁止之，不从者讨之。逵以为&ldquo;方大丧在殡，嗣王未立，宜因而抚之&rdquo;。乃为作长檄，告所在给其廪 食。</p><p>文帝即王位，以县户数万在都下，多不法，乃以逵为令。月余，迁魏郡太守。㈠大军出征，复为丞相主簿祭酒。逵尝坐人为罪，王曰：&ldquo;叔向犹十世 宥之，况逵功德亲在其身乎？&rdquo;从至黎阳，津渡者乱行，逵斩之，乃整。至谯，以逵为豫州刺史。㈡是时天下初复，州郡多不摄。逵曰：&ldquo;州本以御史出监诸郡，以 六条诏书察长吏二千石已下，故其状皆言严能鹰扬有督察之才，不言安静宽仁有恺悌之德也。今长吏慢法，盗贼公行，州知而不纠，天下复何取正乎？&rdquo;兵曹从事受 前刺史假，逵到官数月，乃还；考竟其二千石以下阿纵不如法者，皆举奏免之。帝曰：&ldquo;逵真刺史矣。&rdquo;布告天下，当以豫州为法。赐爵关内侯。</p><p>㈠魏略曰：初，魏郡官属颇以公事期会有所急切，会闻逵当为郡，举府皆诣县门外。及迁书到，逵出门，而郡官属悉当门，谒逵於车下。逵抵掌曰：&ldquo;诣治所，何宜如是！&rdquo;</p><p>㈡魏略曰：逵为豫州。逵进曰：&ldquo;臣守天门，出入六年，天门始开，而臣在外。唯殿下为兆民计，无违天人之望。&rdquo;</p><p>州南与吴接，逵明斥候，缮甲兵，为守战之备，贼不敢犯。外修军旅，内治民事，遏鄢、汝，造新陂，又断山溜长G水，造小弋阳陂，又通运渠二百余 里，所谓贾侯渠者也。黄初中，与诸将并征吴，破吕范於洞浦，进封阳里亭侯，加建威将军。明帝即位，增邑二百户，并前四百户。时孙权在东关，当豫州南，去江 四百余里。每出兵为寇，辄西从江夏，东从庐江。国家征伐，亦由淮、沔。是时州军在项，汝南、弋阳诸郡，守境而已。权无北方之虞，东西有急，并军相救，故常 少败。逵以为宜开直道临江，若权自守，则二方无救；若二方无救，则东关可取。乃移屯潦口，陈攻取之计，帝善之。</p><p>吴将张婴、王崇率众降。太和二年，帝使逵督前将军满宠、东莞太守胡质等四军，从西阳直向东关，曹休从皖，司马宣王从江陵。逵至五将山，休更表贼 有请降者，求深入应之。诏宣王驻军，逵东与休合进。逵度贼无东关之备，必并军於皖；休深入与贼战，必败。乃部署诸将，水陆并进，行二百里，得生贼，言休战 败，权遣兵断夹石。诸将不知所出，或欲待后军。逵曰：&ldquo;休兵败於外，路绝於内，进不能战，退不得还，安危之机，不及终日。贼以军无后继，故至此；今疾进， 出其不意，此所谓先人以夺其心也，贼见吾兵必走。若待后军，贼已断险，兵虽多何益！&rdquo;乃兼道进军，多设旗鼓为疑兵，贼见逵军，遂退。逵据夹石，以兵粮给 休，休军乃振。初，逵与休不善。黄初中，文帝欲假逵节，休曰：&ldquo;逵性刚，素侮易诸将，不可为督。&rdquo;帝乃止。及夹石之败，微逵，休军几无救也。㈠</p><p>㈠魏略曰：休怨逵进迟，乃呵责逵，遂使主者敕豫州刺史往拾弃仗。逵恃心直，谓休曰：&ldquo;本为国家作豫州刺史，不来相为拾弃仗也。&rdquo;乃引军还。遂与休更相表奏，朝廷虽知逵直，犹以休为宗室任重，两无所非也。魏书云：休犹挟前意，欲以后期罪逵，逵终无言，时人益以此多逵。</p><p>习凿齿曰：夫贤人者，外身虚己，内以下物，嫌忌之名，何由而生乎？有嫌忌之名者，必与物为对，存胜负於己身者也。若以其私憾败国殄民，彼虽倾 覆，於我何利？我苟无利，乘之曷为？以是称说，臧获之心耳。今忍其私忿而急彼之忧，冒难犯危而免之於害，使功显於明君，惠施於百姓，身登於君子之涂，义愧 於敌人之心，虽豺虎犹将不觉所复，而况於曹休乎？然则济彼之危，所以成我之胜，不计宿憾，所以服彼之心，公义既成，私利亦弘，可谓善争矣。在於未能忘胜之 流，不由於此而能济胜者，未之有也。</p><p>会病笃，谓左右曰：&ldquo;受国厚恩，恨不斩孙权以下见先帝。丧事一不得有所作。&rdquo;薨，谥曰肃侯。㈠子充嗣。豫州吏民追思之，为刻石立祠。青龙中， 帝东征，乘辇入逵祠，诏曰：&ldquo;昨过项，见贾逵碑像，念之怆然。古人有言，患名之不立，不患年之不长。逵存有忠勋，没而见思，可谓死而不朽者矣。其布告天 下，以劝将来。&rdquo;㈡充，咸熙中为中护军。㈢</p><p>㈠魏书曰：逵时年五十五。</p><p>㈡魏略曰：甘露二年，车驾东征，屯项，复入逵祠下，诏曰：&ldquo;逵没有遗爱，历世见祠。追闻风烈，朕甚嘉之。昔先帝东征，亦幸于此，亲发德音，褒扬逵美，徘徊之心，益有慨然！夫礼贤之义，或扫其坟墓，或其门闾，所以崇敬也。其扫除祠堂，有穿漏者补治之。&rdquo;</p><p>㈢晋诸公赞曰：充字公闾，甘露中为大将军长史。高贵乡公之难，司马文王赖充以免。为晋室元功之臣，位至太宰，封鲁公。谥曰武公。</p><p>魏略列传以逵及李孚、杨沛三人为一卷，今列孚、沛二人继逵后耳。</p><p>孚字子宪，钜鹿人也。兴平中，本郡人民饥困。孚为诸生，当种薤，欲以成计。有从索者，亦不与一茎，亦不自食，故时人谓能行意。后为吏。建安中， 袁尚领冀州，以孚为主簿。后尚与其兄谭争斗，尚出军诣平原，留别驾审配守城，孚随尚行。会太祖围，尚还欲救。行未到，尚疑中守备少，复欲令配知外 动止，与孚议所遣。孚答尚言：&ldquo;今使小人往，恐不足以知外内，且恐不能自达。孚请自往。&rdquo;尚问孚：&ldquo;当何所得？&rdquo;孚曰：&ldquo;闻围甚坚，多人则觉，以为直当 将三骑足矣。&rdquo;尚从其计。孚自选温信者三人，不语所之，皆敕使具脯粮，不得持兵仗，各给快马。遂辞尚来南，所在止亭传。及到梁淇，使从者斫问事杖三十枚， 系著马边，自著平上帻，将三骑，投暮诣下。是时大将军虽有禁令，而刍牧者多。故孚因此夜到，以鼓一中，自称都督，历北围，循表而东，从东围表，又循围而 南，步步呵责守围将士，随轻重行其罚。遂历太祖营前，径南过，从南围角西折，当章门，复责怒守围者，收缚之。因开其围，驰到城下，呼城上人，城上人以绳 引，孚得入。配等见孚，悲喜，鼓Y称万岁。守围者以状闻，太祖笑曰：&ldquo;此非徒得入也，方且复得出。&rdquo;孚事讫欲得还，而顾外围必急，不可复冒。谓己使命当速 反，乃阴心计，请配曰：&ldquo;今城中谷少，无用老弱为也，不如驱出之以省谷也。&rdquo;配从其计，乃复夜简别得数千人，皆使持白幡，从三门并出降。又使人人持火，孚 乃无何将本所从作降人服，随辈夜出。时守围将士，闻城中悉降，火光照曜。但共观火，不复视围。孚出北门，遂从西北角突围得去。其明，太祖闻孚已得出，抵掌 笑曰：&ldquo;果如吾言也。&rdquo;孚比见尚，尚甚欢喜。会尚不能救，破走至中山，而袁谭又追击尚，尚走。孚与尚相失，遂诣谭，复为谭主簿，东还平原。太祖进攻谭， 谭战死。孚还城，城中虽必降，尚扰乱未安。孚权宜欲得见太祖，乃骑诣牙门，称冀州主簿李孚欲口白密事。太祖见之，孚叩头谢。太祖问其所白，孚言&ldquo;今城中强 弱相陵，心皆不定，以为宜令新降为内所识信者宣传明教。&rdquo;公谓孚曰：&ldquo;卿便还宣之。&rdquo;孚跪请教，公曰：&ldquo;便以卿意宣也。&rdquo;孚还入城，宣教&ldquo;各安故业，不得 相侵陵。&rdquo;城中以安，乃还报命，公以孚为良足用也。会为所间，裁署冗散。出守解长，名为严能。稍迁至司隶校尉，时年七十余矣，其於精断无衰，而术略不损於 故。终於阳平太守。孚本姓冯，后改为李。</p><p>杨沛字孔渠，冯翊万年人也。初平中，为公府令史，以牒除为新郑长。兴平末，人多饥穷，沛课民益畜乾椹，收潭梗阅其有余以补不足，如此积得千余 斛，藏在小仓。会太祖为贾荽淌罚西迎天子，所将千余人皆无粮。过新郑，沛谒见，乃皆进乾椹。太祖甚喜。及太祖辅政，迁沛为长社令。时曹洪宾客在县界，徵 调不肯如法，沛先挝折其脚，遂杀之。由此太祖以为能。累迁九江、东平、乐安太守，并有治迹。坐与督军争斗，髡刑五岁。输作未竟，会太祖出征在谯，闻下颇 不奉科禁，乃发教选令，当得严能如杨沛比，故沛从徒中起为令。已拜，太祖见之，问曰：&ldquo;以何治？&rdquo;沛曰：&ldquo;竭尽心力，奉宣科法。&rdquo;太祖曰：&ldquo;善。&rdquo; 顾谓坐席曰：&ldquo;诸君，此可畏也。&rdquo;赐其生口十人，绢百匹，既欲以励之，且以报乾椹也。沛辞去，未到，而军中豪右曹洪、刘勋等畏沛名，遣家(驰骑)〔骑 驰〕告子弟，使各自检敕。沛为令数年，以功能转为护羌都尉。十六年，马超反，大军西讨，沛随军，都督孟津渡事。太祖已南过，其余未毕，而中黄门前渡，忘持 行轩，私北还取之，从吏求小船，欲独先渡。吏呵不肯，黄门与吏争言。沛问黄门：&ldquo;有疏邪？&rdquo;黄门云：&ldquo;无疏。&rdquo;沛怒曰：&ldquo;何知汝不欲逃邪？&rdquo;遂使人燮 头，与杖欲捶之，而逸得去，衣帻皆裂坏，自诉于太祖。太祖曰：&ldquo;汝不死为幸矣。&rdquo;由是声名益振。及关中破，代张既领京兆尹。黄初中，儒雅并进，而沛本以事 能见用，遂以议郎冗散里巷。沛前后宰历城守，不以私计介意，又不肯以事贵人，故身退之后，家无余积。治疾於家，借舍从海无他奴婢。后占河南(夕)阳亭部 荒田二顷，起瓜牛庐，居止其中，其妻子冻饿。沛病亡，乡人亲友及故吏民为殡葬也。</p><p>评曰：自汉季以来，刺史总统诸郡，赋政于外，非若曩时司察之而已。太祖创基，迄终魏业，此皆其流称誉有名实者也。咸精达事机，威恩兼著，故能肃齐万里，见述于后也。</p> 