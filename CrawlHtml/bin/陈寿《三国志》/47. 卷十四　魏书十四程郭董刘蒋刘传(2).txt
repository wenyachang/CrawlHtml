 <p>昭弟访，在张邈军中。邈与绍有隙，绍受谗将致罪於昭。昭欲诣汉献帝，至河内，为张杨所留。因杨上还印绶，拜骑都尉。时太祖领贾荩遣使诣杨，欲令假 涂西至长安，杨不听。昭说杨曰：&ldquo;袁、曹虽为一家，势不久群。曹今虽弱，然实天下之英雄也，当故结之。况今有缘，宜通其上事，并表荐之；若事有成，永为深 分。&rdquo;杨於是通太祖上事，表荐太祖。昭为太祖作书与长安诸将李唷⒐汜等，各随轻重致殷勤。杨亦遣使诣太祖。太祖遗杨犬马金帛，遂与西方往来。天子在安 邑，昭从河内往，诏拜议郎。</p><p>建安元年，太祖定黄巾于许，遣使诣河东。会天子还洛阳，韩暹、杨奉、董承及杨各违戾不和。昭以奉兵马最强而少党 援，作太祖书与奉曰：&ldquo;吾与将军闻名慕义，便推赤心。今将军拔万乘之艰难，反之旧都，翼佐之功，超世无畴，何其休哉！方今群凶猾夏，四海未宁，神器至重， 事在维辅；必须众贤以清王轨，诚非一人所能独建。心腹四支，实相恃赖，一物不备，则有阙焉。将军当为内主，吾为外援。今吾有粮，将军有兵，有无相通，足以 相济，死生契阔，相与共之。&rdquo;奉得书喜悦，语诸将军曰：&ldquo;贾葜罹近在许耳，有兵有粮，国家所当依仰也。&rdquo;遂共表太祖为镇东将军，袭父爵费亭侯；昭迁符节 令。</p><p>太祖朝天子於洛阳，引昭并坐，问曰：&ldquo;今孤来此，当施何计？&rdquo;昭曰：&ldquo;将军兴义兵以诛暴乱，入朝天子，辅翼王室，此五伯之功也。此下诸 将，人殊意异，未必服从，今留匡弼，事势不便，惟有移驾幸许耳。然朝廷播越，新还旧京，远近望，冀一朝获安。今复徙驾，不厌众心。夫行非常之事，乃有非 常之功，原将军算其多者。&rdquo;太祖曰：&ldquo;此孤本志也。杨奉近在梁耳，闻其兵精，得无为孤累乎？&rdquo;昭曰：&ldquo;奉少党援，将独委质。镇东、费亭之事，皆奉所定，又 闻书命申束，足以见信。宜时遣使厚遗答谢，以安其意。说&lsquo;京都无粮，欲车驾暂幸鲁阳，鲁阳近许，转运稍易，可无县乏之忧&rsquo;。奉为人勇而寡虑，必不见疑，比 使往来，足以定计。奉何能为累！&rdquo;太祖曰：&ldquo;善。&rdquo;即遣使诣奉。徙大驾至许。奉由是失望，与韩暹等到定陵钞暴。太祖不应，密往攻其梁营，降诛即定。奉、暹 失众，东降袁术。三年，昭迁河南尹。时张杨为其将杨丑所杀，杨长史薛洪、河内太守缪尚城守待绍救。太祖令昭单身入城，告喻洪、尚等，即日举众降。以昭为冀 州牧。</p><p>太祖令刘备拒袁术，昭曰：&ldquo;备勇而志大，关羽、张飞为之羽翼，恐备之心未可得论也！&rdquo;太祖曰：&ldquo;吾已许之矣。&rdquo;备到下邳，杀徐州刺史车胄，反。太祖自征备，徙昭为徐州牧。袁绍遣将颜良攻东郡，又徙昭为魏郡太守，从讨良。良死后，进围城。袁绍同族春卿为魏郡太守，在城中，其父元长在扬州，太祖遣人迎之。昭书与春卿曰：&ldquo;盖闻孝者不背亲以要利，仁者不忘君以徇私，志士不探乱以徼幸，智者不诡道以自危。足下大君，昔避内难，南游百越，非疏骨肉，乐彼吴会，智者深识，独或宜然。曹公愍其守志清恪，离群寡俦，故特遣使江东，或迎或送，今将至矣。就令足下处偏平之地，依德义之主，居有泰山之固，身为乔松之偶，以义言之，犹宜背彼向此，舍民趣父也。且邾仪父始与隐公盟，鲁人嘉之，而不书爵，然则王所未命，爵尊不成，春秋之义也。况足下今日之所者乃危乱之国，所受者乃矫诬之命乎？苟不逞之与群，而厥父之不恤，不可以言孝。忘祖宗所居之本朝，安非正之奸职，难可以言忠。忠孝并替，难以言智。又足下昔日为曹公所礼辟，夫戚族人而疏所生，内所寓而外王室，怀邪禄而叛知己，远福祚而近危亡，弃明义而收大耻，不亦可惜邪！若能翻然易节，奉帝养父，委身曹公，忠孝不坠，荣名彰矣。宜深留计，早决良图。&rdquo;既定，以昭为谏议大夫。后袁尚依乌丸蹋顿，太祖将征之。患军粮难致，凿平虏、泉州二渠入海通运，昭所建也。太祖表封千秋亭侯，转拜司空军祭酒。
</p>
<p>
</p>
<p>后昭建议：&ldquo;宜古建封五等。&rdquo;太祖曰：&ldquo;建设五等者，圣人也，又非人臣所制，吾何以堪之？&rdquo;昭曰：&ldquo;自古以来，人臣匡世，未有今日之功。有今日之功，未有久处人臣之势者也。今明公耻有惭德而未尽善，乐保名节而无大责，德美过於伊、周，此至德之所极也。然太甲、成王未必可遭，今民难化，甚於殷、周，处大臣之势，使人以大事疑己，诚不可不重虑也。明公虽迈威德，明法术，而不定其基，为万世计，犹未至也。定基之本，在地与人，宜稍建立，以自O卫。明公忠节颖露，天威在颜，耿m床下之言，朱英无妄之论，不得过耳。昭受恩非凡，不敢不陈。&rdquo;㈠后太祖遂受魏公、魏王之号，皆昭所创。
</p>
<p>
</p>
<p>㈠献帝春秋曰：昭与列侯诸将议，以丞相宜进爵国公，九锡备物，以彰殊勋；书与荀曰：&ldquo;昔周旦、吕望，当姬氏之盛，因二圣之业，辅翼成王之幼，功勋若彼，犹受上爵，锡土开宇。末世田单，驱强齐之众，报弱燕之怨，收城七十，迎复襄王；襄王加赏于单，使东有掖邑之封，西有上之虞。前世录功，浓厚如此。今曹公遭海内倾覆，宗庙焚灭，躬擐甲胄，周旋征伐，栉风沐雨，且三十年，芟夷群凶，为百姓除害，使汉室复存，刘氏奉祀。方之曩者数公，若太山之与丘垤，岂同日而论乎？今徒与列将功臣，并侯一县，此岂天下所望哉！&rdquo;
</p>
<p>
</p>
<p>及关羽围曹仁於樊，孙权遣使辞以&ldquo;遣兵西上，欲掩取羽。江陵、公安累重，羽失二城，必自奔走，樊军之围，不救自解。乞密不漏，令羽有备。&rdquo;太祖诘群臣，群臣咸言宜当密之。昭曰：&ldquo;军事尚权，期於合宜。宜应权以密，而内露之。羽闻权上，若还自护，围则速解，便获其利。可使两贼相对衔持，坐待其弊。秘而不露，使权得志，非计之上。又，围中将吏不知有救，计粮怖惧，傥有他意，为难不小。露之为便。且羽为人强梁，自恃二城守固，必不速退。&rdquo;太祖曰：&ldquo;善。&rdquo;即敕救将徐晃以权书射著围里及羽屯中，围里闻之，志气百倍。羽果犹豫。权军至，得其二城，羽乃破败。
</p>
<p>
</p>
<p>文帝即王位，拜昭将作大匠。及践阼，迁大鸿胪，进封右乡侯。二年，分邑百户，赐昭弟访爵关内侯，徙昭为侍中。三年，征东大将军曹休临江在洞浦口，自表：&ldquo;原将锐卒虎步江南，因敌取资，事必克捷；若其无臣，不须为念。&rdquo;帝恐休便渡江，驿马诏止。时昭侍侧，因曰：&ldquo;窃见陛下有忧色，独以休济江故乎？今者渡江，人情所难，就休有此志，势不独行，当须诸将。臧霸等既富且贵，无复他望，但欲终其天年，保守禄祚而已，何肯乘危自投死地，以求徼？苟霸等不进，休意自沮。臣恐陛下虽有敕渡之诏，犹必沉吟，未便从命也。&rdquo;是后无几，暴风吹贼船，悉诣休等营下，斩首获生，贼遂迸散。诏敕诸军促渡。军未时进，贼救船遂至。
</p>
<p>
</p>
<p>大驾幸宛，征南大将军夏侯尚等攻江陵，未拔。时江水浅狭，尚欲乘船将步骑入渚中安屯，作浮桥，南北往来，议者多以为城必可拔。昭上疏曰：&ldquo;武皇帝智勇过人，而用兵畏敌，不敢轻之若此也。夫兵好进恶退，常然之数。平地无险，犹尚艰难，就当深入，还道宜利，兵有进退，不可如意。今屯渚中，至深也；浮桥而济，至危也；一道而行，至狭也：三者兵家所忌，而今行之。贼频攻桥，误有漏失，渚中精锐，非魏之有，将转化为吴矣。臣私h之，忘寝与食，而议者怡然不以为忧，岂不惑哉！加江水向长，一旦暴增，何以防御？就不破贼，尚当自完。奈何乘危，不以为惧？事将危矣，惟陛下察之！&rdquo;帝悟昭言，即诏尚等促出。贼两头并前，官兵一道引去，不时得泄，将军石建、高迁仅得自免。军出旬日，江水暴长。帝曰：&ldquo;君论此事，何其审也！正使张、陈当之，何以复加。&rdquo;五年，徙封成都乡侯，拜太常。其年，徙光禄大夫、给事中。从大驾东征，七年还，拜太仆。明帝即位，进爵乐平侯，邑千户，转卫尉。分邑百户，赐一子爵关内侯。
</p>
<p>
</p>
<p>太和四年，行司徒事，六年，拜真。昭上疏陈末流之弊曰：&ldquo;凡有天下者，莫不贵尚敦朴忠信之士，深疾虚伪不真之人者，以其毁教乱治，败俗伤化也。近魏讽则伏诛建安之末，曹伟则斩戮黄初之始。伏惟前后圣诏，深疾浮伪，欲以破散邪党，常用切齿；而执法之吏皆畏其权势，莫能纠`，毁坏风俗，侵欲滋甚。窃见当今年少，不复以学问为本，专更以交游为业；国士不以孝悌清为首，乃以趋势游利为先。合党连群，互相褒叹，以毁訾为罚戮，用党誉为爵赏，附己者则叹之盈言，不附者则为作瑕衅。至乃相谓&lsquo;今世何忧不度邪，但求人道不勤，罗之不博耳；又何患其不知己矣，但当吞之以药而柔调耳。&rsquo;又闻或有使奴客名作在职家人，冒之出入，往来禁奥，交通书疏，有所探问。凡此诸事，皆法之所不取，刑之所不赦，虽讽、伟之罪，无以加也。&rdquo;帝於是发切诏，斥免诸葛诞、邓r等。昭年八十一薨，谥曰定侯。子胄嗣。胄历位郡守、九卿。
</p>
<p>
</p>
<p>刘晔字子扬，淮南成德人，恳舻隆：汗馕渥痈妨晖跹雍笠病８钙眨母，产涣及晔。涣九岁，晔七岁，而母病困。临终，戒涣、晔以&ldquo;普之侍人，有谄害之性。身死之后，惧必乱家。汝长大能除之，则吾无恨矣。&rdquo;晔年十三，谓兄涣曰：&ldquo;亡母之言，可以行矣。&rdquo;涣曰：&ldquo;那可尔！&rdquo;晔即入室杀侍者，径出拜墓。舍内大驾，白普。普怒，遣人追晔。晔还拜谢曰：&ldquo;亡母顾命之言，敢受不请擅行之罚。&rdquo;普心异之，遂不责也。汝南许劭名知人，避地扬州，称晔有佐世之才。
</p>
<p>
</p>
<p>扬士多轻侠狡桀，有郑宝、张多、许乾之属，各拥部曲。宝最骁果，才力过人，一方所惮。欲驱略百姓越赴江表，以晔高族名人，欲强逼晔使唱导此谋。晔时年二十余，心内忧之，而未有缘。会太祖遣使诣州，有所案问。晔往见，为论事势，要将与归，驻止数日。宝果从数百人赍牛酒来候使，晔令家僮将其众坐中门外，为设酒饭；与宝於内宴饮。密勒健海令因行觞而斫宝。宝性不甘酒，视候甚明，觞者不敢发。晔因自引取佩刀斫杀宝，斩其首以令其军，云：&ldquo;曹公有令，敢有动者，与宝同罪。&rdquo;众皆惊怖，走还营。营有督将精兵数千，惧其为乱，晔即乘宝马，将家僮数人，诣宝营门，呼其渠帅，喻以祸福，皆叩头开门内晔。晔抚慰安怀，咸悉悦服，推晔为主。晔睹汉室渐微，己为支属，不欲拥兵，遂委其部曲与庐江太守刘勋。勋怪其故，晔曰：&ldquo;宝无法制，其众素以钞略为利，仆宿无资，而整齐之，必怀怨难久，故相与耳。&rdquo;时勋兵强于江、淮之间。孙策恶之，遣使卑辞厚币，以书说勋曰：&ldquo;上缭宗民，数欺下国，忿之有年矣。击之，路不便，原因大国伐之。上缭甚实，得之可以富国，请出兵为外援。&rdquo;勋信之，又得策珠宝、葛越，喜悦。外内尽贺，而晔独否。勋问其故，对曰：&ldquo;上缭虽小，城坚池深，攻难守易，不可旬日而举，则兵疲於外，而国内虚。策乘虚而袭我，则后不能独守。是将军进屈於敌，退无所归。若军必出，祸今至矣。&rdquo;勋不从。兴兵伐上缭，策果袭其后。勋穷q，遂奔太祖。
</p>
<p>
</p>
<p>太祖至寿春，时庐江界有山贼陈策，众数万人，临险而守。先时遣偏将致诛，莫能禽克。太祖问群下，可伐与不？咸云：&ldquo;山峻高而G谷深隘，守易攻难；又无之不足为损，得之不足为益。&rdquo;晔曰：&ldquo;策等小竖，因乱赴险，遂相依为强耳，非有爵命威信相伏也。往者偏将资轻，而中国未夷，故策敢据险以守。今天下略定，后伏先诛。夫畏死趋赏，愚知所同，故广武君为韩信画策，谓其威名足以先声后实而服邻国也。岂况明公之德，东征西怨，先开赏募，大兵临之，令宣之日，军门启而虏自溃矣。&rdquo;太祖笑曰：&ldquo;卿言近之！&rdquo;遂遣猛将在前，大军在后，至则克策，如晔所度。太祖还，辟晔为司空仓曹掾。㈠
</p>
<p>
</p>
<p>㈠傅子曰：太祖徵晔及蒋济、胡质等五人，皆扬州名士。每舍亭传，未曾不讲，所以见重；内论国邑先贤、御贼固守、行军进退之宜，外料敌之变化、彼我虚实、战争之术，夙夜不解。而晔独卧车中，终不一言。济怪而问之，晔答曰：&ldquo;对明主非精神不接，精神可学而得乎？&rdquo;及见太祖，太祖果问扬州先贤，贼之形势。四人争对，待次而言，再见如此，太祖每和悦，而晔终不一言。四人笑之。后一见太祖止无所复问，晔乃设远言以动太祖，太祖m知便止。若是者三。其旨趣以为远言宜徵精神，独见以尽其机，不宜於猥坐说也。太祖已探见其心矣，坐罢，寻以四人为令，而授晔以心腹之任；每有疑事，辄以函问晔，至一夜数十至耳。
</p>
<p>
</p>
<p>太祖征张鲁，转晔为主簿。既至汉中，山峻难登，军食颇乏。太祖曰：&ldquo;此妖妄之国耳，何能为有无？吾军少食，不如速还。&rdquo;便自引归，令晔督后诸军，使以次出。晔策鲁可克，加粮道不继，虽出，军犹不能皆全，驰白太祖：&ldquo;不如致攻。&rdquo;遂进兵，多出弩以射其营。鲁奔走，汉中遂平。晔进曰：&ldquo;明公以步卒五千，将诛董卓，北破袁绍，南征刘表，九州百郡，十并其八，威震天下，势b海外。今举汉中，蜀人望风，破胆失守，推此而前，蜀可传檄而定。刘备，人杰也，有度而迟，得蜀日浅，蜀人未恃也。今破汉中，蜀人震恐，其势自倾。以公之神明，因其倾而压之，无不克也。若小缓之，诸葛亮明於治而为相，关羽、张飞勇冠三军而为将，蜀民既定，据险守要，则不可犯矣。今不取，必为后忧。&rdquo;太祖不从，㈠大军遂还。晔自汉中还，为行军长史，兼领军。延康元年，蜀将孟达率众降。达有容止才观，文帝甚器爱之，使达为新城太守，加散骑常侍。晔以为&ldquo;达有苟得之心，而恃才好术，必不能感恩怀义。新城与吴、蜀接连，若有变态，为国生患。&rdquo;文帝竟不易，后达终于叛败。㈡
</p>
<p>
</p>
<p>㈠傅子曰：居七日，蜀降者说：&ldquo;蜀中一日数十惊，备虽斩之而不能安也。&rdquo;太祖延问晔曰：&ldquo;今尚可击不？&rdquo;晔曰：&ldquo;今已小定，未可击也。&rdquo;
</p>
<p>
</p>
<p>㈡傅子曰：初，太祖时，魏讽有重名，自卿相以下皆倾心交之。其后孟达去刘备归文帝，论者多称有乐毅之量。晔一见讽、达而皆云必反，卒如其言。
</p>
<p>
</p>
<p>黄初元年，以晔为侍中，赐爵关内侯。诏问群臣令料刘备当为关羽出报吴不。众议咸云：&ldquo;蜀，小国耳，名将唯羽。羽死军破，国内忧惧，无缘复出。&rdquo;晔独曰：&ldquo;蜀虽狭弱，而备之谋欲以威武自强，势必用众以示其有余。且关羽与备，义为君臣，恩犹父子；羽死不能为兴军报敌，於终始之分不足。&rdquo;后备果出兵击吴。吴悉国应之，而遣使称O。朝臣皆贺，独晔曰：&ldquo;吴绝在江、汉之表，无内臣之心久矣。陛下虽齐德有虞，然丑虏之性，未有所感。因难求臣，必难信也。彼必外迫内困，然后发此使耳，可因其穷，袭而取之。夫一日纵敌，数世之患，不可不察也。&rdquo;备军败退，吴礼敬转废，帝欲兴众伐之，晔以为&ldquo;彼新得志，上下齐心，而阻带江湖，必难仓卒。&rdquo;帝不听。㈠五年，幸广陵泗口，命荆、扬州诸军并进。会群臣，问：&ldquo;权当自来不？&rdquo;咸曰：&ldquo;陛下亲征，权恐怖，必举国而应。又不敢以大众委之臣下，必自将而来。&rdquo;晔曰：&ldquo;彼谓陛下欲以万乘之重牵己，而超越江湖者在於别将，必勒兵待事，未有进退也。&rdquo;大驾停住积日，权果不至，帝乃旋师。云：&ldquo;卿策之是也。当念为吾灭二贼，不可但知其情而已。&rdquo;</p> 