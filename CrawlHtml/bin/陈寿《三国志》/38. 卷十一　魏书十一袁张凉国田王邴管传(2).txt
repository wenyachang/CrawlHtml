 <p><style type="text/css">p{text-indent:2em;}</style></p><p>㈡先贤行状载太祖命曰：&ldquo;令田畴，至节高尚，遭值州里戎夏交乱，引身深山，研精味道，百姓从之，以成都邑。袁贼之盛，命召不屈。慷慨守志，以徼真 主。及孤奉诏征定河北，遂服幽都，将定胡寇，时加礼命。畴即受署，陈建攻胡蹊路所由，率齐山民，一时向化，开塞导送，供承使役，路近而便，令虏不意。斩蹋 顿于白狼，遂长驱于柳城，畴有力焉。及军入塞，将图其功，表封亭侯，食邑五百，而畴恳恻，前后辞赏。出入三载，历年未赐，此为成一人之高，甚违王典，失之 多矣。宜从表封，无久留吾过。&rdquo;</p><p>㈢魏书载世子议曰：&ldquo;昔e敖逃禄，传载其美，所以激浊世，励贪夫，贤於尸禄素餐之人也。故可得而小，不可得而毁。至于田畴，方斯近矣。免官加刑，於法为重。&rdquo;</p><p>魏略载教曰：&ldquo;昔夷、齐弃爵而讥武王，可谓愚，孔子犹以为&lsquo;求仁得仁&rsquo;。畴之所守，虽不合道，但欲清高耳。使天下悉如畴志，即墨翟兼爱尚同之事，而老使民结绳之道也。外议虽善，为复使令司隶以决之。&rdquo;</p><p>魏书载荀议，以为&ldquo;君子之道，或出或处，期于为善而已。故匹夫守志，圣人各因而成之&rdquo;。锺繇以为&ldquo;原思辞粟，仲尼不与，子路拒牛，谓之止善，虽可以激清励浊，犹不足多也。畴虽不合大义，有益推让之风，宜如世子议。&rdquo;</p><p>臣松之案吕氏春秋：&ldquo;鲁国之法，鲁人有为臣妾於诸侯，有能赎之者取其金於府。子贡赎人而辞不取金，孔子曰：&lsquo;赐失之矣。自今以来鲁人不赎矣。&rsquo;子路拯溺者，其人拜之以牛，子路受之。孔子曰：&lsquo;鲁人必拯溺矣。&rsquo;&rdquo;案此语不与繇所引者相应，未详为繇之事误邪，而事将别有所出？</p><p>王 字叔治，北海营陵人也。年七岁丧母。母以社日亡，来岁邻里社，感念母，哀甚。邻里闻之，为之罢社。年二十，游学南阳，止张奉舍。奉举家得疾病，无相视 者，亲隐恤之，病愈乃去。初平中，北海孔融召以为主簿，守高密令。高密孙氏素豪侠，人客数犯法。民有相劫者，贼入孙氏，吏不能执。将吏民围之，孙氏拒 守，吏民畏惮不敢近。令吏民：&ldquo;敢有不攻者与同罪。&rdquo;孙氏惧，乃出贼。由是豪强慑服。举孝廉，让邴原，融不听。㈠时天下乱，遂不行。顷之，郡中有反 者。闻融有难，夜往奔融。贼初发，融谓左右曰：&ldquo;能冒难来，唯王耳！&rdquo;言终而至。复署功曹。时胶东多贼寇，复令守胶东令。胶东人公沙卢宗强，自为 营堑，不肯应发调。独将数骑径入其门，斩卢兄弟，公沙氏惊愕莫敢动。抚慰其余，由是寇少止。融每有难，虽休归在家，无不至。融常赖以免。</p><p>㈠融集有融答教曰：&ldquo;原之贤也，吾已知之矣。昔高阳氏有才子八人，尧不能用，舜实举之。原可谓不患无位之士。以遗后贤，不亦可乎！&rdquo;重辞，融答曰：&ldquo;掾清身洁己，历试诸难，谋而鲜过，惠训不倦。余嘉乃勋，应乃懿德，用升尔于王庭，其可辞乎！&rdquo;</p><p></p><p>袁谭在青州，辟为治中从事，别驾刘献数毁短。后献以事当死，理之，得免。时人益以此多焉。袁绍又辟除即墨令，后复为谭别驾。绍死，谭、尚有隙。尚攻谭，谭军败，率吏民往救谭。谭喜曰：&ldquo;成吾军者，王别驾也。&rdquo;谭之败，刘询起兵漯阴，诸城皆应。谭叹息曰：&ldquo;今举州背叛，岂孤之不德邪！&rdquo;曰：&ldquo;东莱太守管统虽在海表，此人不反。必来。&rdquo;后十余日，统果弃其妻子来赴谭，妻子为贼所杀，谭更以统为乐安太守。谭复欲攻尚，谏曰：&ldquo;兄弟还相攻击，是败亡之道也。&rdquo;谭不悦，然知其志节。后又问：&ldquo;计安出？&rdquo;曰：&ldquo;夫兄弟者，左右手也。譬人将斗而断其右手，而曰&lsquo;我必胜&rsquo;，若是者可乎？夫弃兄弟而不亲，天下其谁亲之！属有谗人，固将交斗其间，以求一朝之利，原明使君塞耳勿听也。若斩佞臣数人，复相亲睦，以御四方，可以横行天下。&rdquo;谭不听，遂与尚相攻击，请救於太祖。太祖既破冀州，谭又叛。太祖遂引军攻谭于南皮。时运粮在乐安，闻谭急，将所领兵及诸从事数十人往赴谭。至高密，闻谭死，下马号哭曰：&ldquo;无君焉归？&rdquo;遂诣太祖，乞收葬谭尸。太祖欲观意，默然不应。复曰：&ldquo;受袁氏厚恩，若得收敛谭尸，然后就戮，无所恨。&rdquo;太祖嘉其义，听之。㈠以为督军粮，还乐安。谭之破，诸城皆服，唯管统以乐安不从命。太祖命取统首，以统亡国之忠臣，因解其缚，使诣太祖。太祖悦而赦之。袁氏政宽，在职势者多畜聚。太祖破，籍没审配等家财物赀以万数。及破南皮，阅家，谷不满十斛，有书数百卷。太祖叹曰：&ldquo;士不妄有名。&rdquo;乃礼辟为司空掾，行司金中郎将，迁魏郡太守。为治，抑强扶弱，明赏罚，百姓称之。㈡魏国既建，为大司农郎中令。太祖议行肉刑，以为时未可行，太祖采其议。徙为奉尚。其后严才反，与其徒属数十人攻掖门。闻变，召车马未至，便将官属步至宫门。太祖在铜爵台望见之，曰：&ldquo;彼来者必王叔治也。&rdquo;相国锺繇谓：&ldquo;旧，京城有变，九卿各居其府。&rdquo;曰：&ldquo;食其禄，焉避其离？居府虽旧，非赴难之义。&rdquo;顷之，病卒官。子忠，官至东莱太守、散骑常侍。初，识高柔于弱冠，异王基于幼童，终皆远至，世称其知人。㈢</p><p></p><p>㈠傅子曰：太祖既诛袁谭，枭其首，令曰：&ldquo;敢哭之者戮及妻子。&rdquo;於是王叔治、田子泰相谓曰：&ldquo;生受辟命，亡而不哭，非义也。畏死忘义，何以立世？&rdquo;遂造其首而哭之，哀动三军。军正白行其戮，太祖曰：&ldquo;义士也。&rdquo;赦之。臣松之案田畴传，畴为袁尚所辟，不被谭命。傅子合而言之，有违事实。</p><p></p><p>㈡魏略曰：为司金中郎将，陈黄白异议，因奏记曰：&ldquo;闻枳棘之林，无梁柱之质；涓流之水，无洪波之势。是以在职七年，忠谠不昭於时，功业不见於事，欣於所受，俯惭不报，未尝不长夜起坐，中饭释餐。何者？力少任重，不堪而惧也。谨贡所议如左。&rdquo;太祖甚然之，乃与书曰：&ldquo;君澡身浴德，流声本州，忠能成绩，为世美谈，名实相副，过人甚远。孤以心知君，至深至热，非徒耳目而已也。察观先贤之论，多以盐铁之利，足赡军国之用。昔孤初立司金之官，念非屈君，余无可者。故与君教曰：&lsquo;昔遏父陶正，民赖其器用，及子妫满，建侯于陈；近桑弘羊，位至三公。此君元龟之兆先告者也&rsquo;，是孤用君之本言也，或恐众人未晓此意。自是以来，在朝之士，每得一显选，常举君为首，及闻袁军师众贤之议，以为不宜越君。然孤执心将有所}，以军师之职，间於司金，至於建功，重於军师。孤之精诚，足以达君；君之察孤，足以不疑。但恐傍人浅见，以蠡测海，为蛇画足，将言前后百选，辄不用之，而使此君沉滞冶官。张甲李乙，尚犹先之，此主人意待之不优之效也。孤惧有此空声冒实，淫哇乱耳。假有斯事，亦庶锺期不失听也；若其无也，过备何害？昔宣帝察少府萧望之才任宰相，故复出之，令为冯翊。从正卿往，似於左迁。上使侍中宣意曰：&lsquo;君守平原日浅，故复试君三辅，非有所间也。&rsquo;孤揆先主中宗之意，诚备此事。既君崇勋业以副孤意。公叔文子与君俱升，独何人哉！&rdquo;后无几而迁魏郡太守。</p><p></p><p>㈢王隐晋书曰：一子，名仪，字朱表，高亮雅直。司马文王为安东，仪为司马。东关之败，文王曰：&ldquo;近日之事，谁任其咎？&rdquo;仪曰：&ldquo;责在军师。&rdquo;文王怒曰：&ldquo;司马欲委罪於孤邪？&rdquo;遂杀之。子褒，字伟元。少立操尚，非礼不动。身长八尺四寸，容貌绝异。痛父不以命终，绝世不仕。立屋墓侧，以教授为务。旦夕常至墓前拜，辄悲号断绝。墓前有一柏树，褒常所攀援，涕泣所著，树色与凡树不同。读诗至&ldquo;哀哀父母，生我劳悴&rdquo;，未尝不反覆流涕，泣下沾襟。家贫躬耕，计口而田，度身而蚕。诸生有密为J刈麦者，J遂弃之；自是莫敢复佐刈者。J门人为本县所役，求J为属，J曰：&ldquo;卿学不足以庇身，吾德薄不足以J卿，属之何益？且吾不捉笔已四十年。&rdquo;乃步担乾饭，儿负盐豉，门徒从者千余人。安丘令以为见己，整衣出迎之於门。J乃下道至土牛，磬折而立。云：&ldquo;门生为县所役，故来送别。&rdquo;执手涕泣而去。令即放遣诸生，一县以为耻。同县管彦，少有才力，未知名，J独以为当自达，常友爱之；男女各始生，共许为婚。彦果为西夷校尉。J后更以女嫁人，彦弟馥问J，J曰：&ldquo;吾薄志毕原，山薮自数，姊妹皆远，吉凶断绝，以此自誓。贤兄子葬父於帝都，此则洛阳之人也，岂吾欲婚之本指邪？&rdquo;馥曰：&ldquo;嫂，齐人也。当还临淄。&rdquo;J曰：&ldquo;安有葬父河南，随（妻）〔母〕还齐！用意如此，何婚之有？&rdquo;遂不婚。邴春者，根矩之后也。少立志操，寒苦自居，负笈游学，身不停家，乡邑翕然，以为能系其先也。J以为春性险狭，慕名意多，终必不成，及后春果无学业，流离远外，有识以此归之。J常以为人所行，其当归於善道，不可以己所能而责人所不能也。有致遗者，皆不受。及洛都倾覆，寇贼起，J宗亲悉欲移江东，J恋坟垅。贼大盛，乃南达泰山郡。J思土不肯去，贼害之。</p><p></p><p>汉晋春秋曰：J与济南刘兆字延世，俱以不仕显名。J以父为文王所滥杀，终身不应徵聘，未尝西向坐，以示不臣於晋也。</p><p></p><p>魏略纯固传以脂习、王、庞U、文聘、成公英、郭宪、单固七人为一传。其、U、聘三人自各有传，成公英别见张既传，单固见王凌传，余习、宪二人列于传后也。</p><p></p><p>脂习字元升，京兆人也。中平中仕郡，公府辟，举高第，除太医令。天子西迁及东诣许昌，习常随从。与少府孔融亲善。太祖为司空，威德日盛，而融故以旧意，书疏倨傲。习常责融，欲令改节，融不从。会融被诛，当时许中百官先与融亲善者，莫敢收恤，而习独往抚而哭之曰：&ldquo;文举，卿舍我死，我当复与谁语者？&rdquo;哀叹无已。太祖闻之，收习，欲理之，寻以其事直见原，徙许东土桥下。习后见太祖，陈谢前愆。太祖呼其字曰：&ldquo;元升，卿故慷慨！&rdquo;因问其居处，以新移徙，赐谷百斛。至黄初，诏欲用之，以其年老，然嘉其敦旧，有栾布之节，赐拜中散大夫。还家，年八十余卒。</p><p></p><p>郭宪字幼简，西平人，为其郡右姓。建安中为郡功曹，州辟不就，以仁笃为一郡所归。至十七年，韩约失众，从羌中还，依宪。众人多欲取约以徼功，而宪皆责怒之，言：&ldquo;人穷来归我，云何欲危之？&rdquo;遂拥护厚遇之。其后约病死，而田乐、阳逵等就斩约头，当送之。逵等欲条疏宪名，宪不肯在名中，言我尚不忍生图之，岂忍取死人以要功乎？逵等乃止。时太祖方攻汉中，在武都，而逵等送约首到。太祖宿闻宪名，及视条疏，怪不在中，以问逵等，逵具以情对。太祖叹其志义，乃并表列与逵等并赐爵关内侯，由是名震陇右。黄初元年病亡。正始初，国家追嘉其事，复赐其子爵关内侯。</p><p></p><p>邴原字根矩，北海朱虚人也。少与管宁俱以操尚称，州府辟命皆不就。黄巾起，原将家属入海，住郁洲山中。时孔融为北海相，举原有道。原以黄巾方盛，遂至辽东，与同郡刘政俱有勇略雄气。辽东太守公孙度畏恶欲杀之，尽收捕其家，政得脱。度告诸县：&ldquo;敢有藏政者与同罪。&rdquo;政窘急，往投原，㈠原匿之月余，时东莱太史慈当归，原因以政付之。既而谓度曰：&ldquo;将军前日欲杀刘政，以其为己害。今政已去，君之害岂不除哉！&rdquo;度曰：&ldquo;然。&rdquo;原曰：&ldquo;君之畏政者，以其有智也。今政已免，智将用矣，尚奚拘政之家？不若赦之，无重怨。&rdquo;度乃出之。原又资送政家，皆得归故郡。原在辽东，一年中往归原居者数百家，游学之士，教授之声，不绝。</p><p></p><p>㈠魏氏春秋曰：政投原曰：&ldquo;穷鸟入怀。&rdquo;原曰：&ldquo;安知斯怀之可入邪？&rdquo;</p><p></p><p>后得归，太祖辟为司空掾。原女早亡，时太祖爱子仓舒亦没，太祖欲求合葬，原辞曰：&ldquo;合葬，非礼也。原之所以自容於明公，公之所以待原者，以能守训典而不易也。若听明公之命，则是凡庸也，明公焉以为哉？&rdquo;太祖乃止，徙署丞相徵事。㈠崔琰为东曹掾，记让曰：&ldquo;徵事邴原、议郎张范，皆秉德纯懿，志行忠方，清静足以厉俗，贞固足以质拢所谓龙翰凤翼，国之重宝。举而用之，不仁者远。&rdquo;代凉茂为五官将长史，闭门自守，非公事不出。太祖征吴，原从行，卒。㈡</p><p></p><p>㈠献帝起居注曰：建安十五年，初置徵事二人，原与平原王烈俱以选补。</p><p></p><p></p><p></p> 