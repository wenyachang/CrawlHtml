 <p>武皇帝二十五男：卞皇后生文皇帝、任城威王彰、陈思王植、萧怀王熊，刘夫人生丰愍王昂、相殇王铄，环夫人生邓哀王冲、彭城王据、燕王宇，杜夫人生沛穆王林、中山恭王衮，秦夫人生济阳怀王t、陈留恭王峻，尹夫人生范阳闵王矩，王昭仪生赵王郑孙姬生临邑殇公子上、楚王彪、刚殇公子勤，李姬生谷城殇公子乘、d戴公子整、灵殇公子京，周姬生樊安公均，刘姬生广宗殇公子棘，宋姬生东平灵王徽，赵姬生乐陵王茂。</p><p>丰愍王昂字子。弱冠举孝廉。随太祖南征，为张绣所害。无子。黄初二年追封，谥曰丰悼公。三年，以樊安公均子琬奉昂后，封中都公。其年徙封长子公。五年，追加昂号曰丰悼王。太和三年改昂谥曰愍王。嘉平六年，以琬袭昂爵为丰王。正元、景元中，累增邑，并前二千七百户。琬薨，谥曰恭王。子廉嗣。</p><p>相殇王铄，早薨，太和三年追封谥。青龙元年，子愍王潜嗣，其年薨。二年，子怀王偃嗣，邑二千五百户，四年薨。无子，国除。正元二年，以乐陵王茂子阳都乡公竦继铄后。</p><p>邓哀王冲字仓舒。少聪察岐嶷，生五六岁，智意所及，有若成人之智。时孙权曾致巨象，太祖欲知其斤重，访之群下，咸莫能出其理。冲曰：&ldquo;置象大船之上，而刻其水痕所至，称物以载之，则校可知矣。&rdquo;太祖大悦，即施行焉。时军国多事，用刑严重。太祖马鞍在库，而为鼠所m，库吏惧必死，议欲面缚首罪，犹惧不免。冲谓曰：&ldquo;待三日中，然后自归。&rdquo;冲於是以刀穿单衣，如鼠m者，谬为失意，貌有愁色。太祖问之，冲对曰：&ldquo;世俗以为鼠m衣者，其主不吉。今单衣见m，是以忧戚。&rdquo;太祖曰：&ldquo;此妄言耳，无所苦也。&rdquo;俄而库吏以m鞍闻，太祖笑曰：&ldquo;阂略诓啵尚m，况鞍县柱乎？&rdquo;一无所问。冲仁爱识达，皆此类也。凡应罪戮，而为冲微所辨理，赖以济宥者，前后数十。㈠太祖数对群臣称述，有欲传后意。年十三，建安十三年疾病，太祖亲为请命。及亡，哀甚。文帝宽喻太祖，太祖曰：&ldquo;此我之不幸，而汝曹之幸也。&rdquo;㈡言则流涕，为聘甄氏亡女与合葬，赠骑都尉印绶，命宛侯据子琮奉冲后。二十二年，封琮为邓侯。黄初二年，追赠谥冲曰邓哀侯，又追加号为公。㈢三年，进琮爵，徙封冠军公。四年，徙封己氏公。太和五年，加冲号曰邓哀王。景初元年，琮坐於中尚方作禁物，削户三百，贬爵为都乡侯。三年，复为己氏公。正始七年，转封平阳公。景初、正元、景元中，累增邑，并前千九百户。</p><p>㈠魏书曰：冲每见当刑者，辄探睹其冤枉之情而微理之。及勤劳之吏，以过误触罪，常为太祖陈说，宜宽宥之。辨察仁爱，与性俱生，容貌姿美，有殊於众，故特见宠异。</p><p>臣松之以&ldquo;容貌姿美&rdquo;一类之言，而分以为三，亦叙属之一病也。</p><p>㈡孙盛曰：春秋之义，立嫡以长不以贤。冲虽存也犹不宜立，况其既没，而发斯言乎？诗云：&ldquo;无易由言。&rdquo;魏武其易之也。</p><p>㈢魏书载策曰：&ldquo;惟黄初二年八月丙午，皇帝曰：咨尔邓哀侯冲，昔皇天锺美於尔躬，俾聪哲之才，成於弱年。当永享显祚，克成厥终。如何不禄，早世夭e！朕承天序，享有四海，并建亲亲，以O王室，惟尔不逮斯荣，且葬礼未备。追悼之怀，怆然攸伤。今迁葬于高陵，使使持节兼谒者仆射郎中陈承，追赐号曰邓公，祠以太牢。魂而有灵，休兹宠荣。呜呼哀哉！&rdquo;</p><p>魏略曰：文帝常言&ldquo;家兄孝廉，自其分也。若使仓舒在，我亦无天下。&rdquo;</p><p>彭城王据，建安十六年封范阳侯。二十二年，徙封宛侯。黄初二年，进爵为公。三年，为章陵王，其年徙封义阳。文帝以南方下湿，又以环太妃彭城人，徙封彭城。又徙封济阴。五年，诏曰：&ldquo;先王建国，随时而制。汉祖增秦所置郡，至光武以天下损耗，并省郡县。以今比之，益不及焉。其改封诸王，皆为县王。&rdquo;据改封定陶县。太和六年，改封诸王，皆以郡为国，据复封彭城。景初元年，据坐私遣人诣中尚方作禁物，削县二千户。㈠三年，复所削户邑。正元、景元中累增邑，并前四千六百户。</p><p>㈠魏书载玺书曰：&ldquo;制诏彭城王：有司奏，王遣司马董和，赍珠玉来到京师中尚方，多作禁物，交通工官，出入近署，逾侈非度，慢令违制，绳王以法。朕用怃然，不宁于心。王以懿亲之重，处O辅之位，典籍日陈於前，勤诵不辍於侧。加雅素奉，恭肃敬慎，务在蹈道，孜孜不衰，岂忘率意正身，考终厥行哉？若然小疵，或谬于细人，忽不觉悟，以斯为失耳。书曰：&lsquo;惟圣罔念作狂，惟狂克念作圣。&rsquo;古人垂诰，乃至於此，故君子思心无斯须远道焉。常虑所以累德者而去之，则德明矣；开心所以为塞者而通之，则心夷矣；慎行所以为尤者而之，则行全矣：三者，王之所能备也。今诏有司宥王，削县二千户，以彰八柄与夺之法。昔羲、文作易，著休复之语，仲尼论行，既过能改。王其改行，茂昭斯义，率意无怠。&rdquo;</p><p>燕王宇字彭祖。建安十六年，封都乡侯。二十二年，改封鲁阳侯。黄初二年，进爵为公。三年，为下邳王。五年，改封单父县。太和六年，改封燕王。明帝少与宇同止，常爱异之。及即位，宠赐与诸王殊。青龙三年，徵入朝。景初元年，还。二年夏，复徵诣京都。冬十二月，明帝疾笃，拜宇为大将军，属以后事。受署四日，宇深固让；帝意亦变，遂免宇官。三年夏，还。景初、正元、景元中，累增邑，并前五千五百户。常道乡公奂，宇之子，入继大宗。</p><p>沛穆王林，建安十六年封饶阳侯。二十二年，徙封谯。黄初二年，进爵为公。三年，为谯王。五年，改封谯县。七年，徙封鄄城。太和六年，改封沛。景初、正元、景元中，累增邑，并前四千七百户。林薨，子纬嗣。㈠</p><p>㈠案嵇氏谱：嵇康妻，林子之女也。</p><p>中山恭王衮，建安二十一年封平乡侯。少好学，年十余岁能属文。每读书，文学左右常恐以精力为病，数谏止之，然性所乐，不能废也。二十二年，徙封东乡侯，其年又改封赞侯。黄初二年，进爵为公，官属皆贺，衮曰：&ldquo;夫生深宫之中，不知稼穑之艰难，多骄逸之失。诸贤既庆其休，宜辅其阙。&rdquo;每兄弟游娱，衮独覃思经典。文学防辅相与言曰：&ldquo;受诏察公举错，有过当奏，及有善，亦宜以闻，不可匿其美也。&rdquo;遂共表称陈衮美。衮闻之，大惊惧，责让文学曰：&ldquo;身自守，常人之行耳，而诸君乃以上闻，是m所以增其负累也。且如有善，何患不闻，而遽共如是，是非益我者。&rdquo;其戒慎如此。三年，为北海王。其年，黄龙见西漳水，衮上书赞颂。诏赐黄金十斤，诏曰：&ldquo;昔唐叔归禾，东平献颂，斯皆骨肉赞美，以彰懿亲。王研精坟典，耽味道真，文雅焕炳，朕甚嘉之。王其克慎明德，以终令闻。&rdquo;四年，改封赞王。七年，徙封濮阳。太和二年就国，尚约俭，教敕妃妾纺绩织，习为家人之事。五年冬，入朝。六年，改封中山。</p><p>初，衮来朝，犯京都禁。青龙元年，有司奏衮。诏曰：&ldquo;王素敬慎，邂逅至此，其以议亲之典议之。&rdquo;有司固执。诏削县二，户七百五十。㈠衮忧惧，戒敕官属愈谨。帝嘉其意，二年，复所削县。三年秋，衮得疾病，诏遣太医视疾，殿中、虎贲赍手诏、赐珍膳相属，又遣太妃、沛王林并就省疾。衮疾困，敕令官属曰：&ldquo;吾寡德忝宠，大命将尽。吾既好俭，而圣朝著终诰之制，为天下法。吾气绝之日，自殡及葬，务奉诏书。昔卫大夫蘧瑗葬濮阳，吾望其墓，常想其遗风，原贤灵以弊发齿，营吾兆域，必往从之。礼：男子不卒妇人之手。亟以时成东堂。&rdquo;堂成，名之曰遂志之堂，舆疾往居之。又令世子曰：&ldquo;汝幼少，未闻义方，早为人君，但知乐，不知苦；不知苦，必将以骄奢为失也。接大臣，务以礼。虽非大臣，老者犹宜答拜。事兄以敬，恤弟以慈；兄弟有不良之行，当造膝谏之。谏之不从，流涕喻之；喻之不改，乃白其母。若犹不改，当以奏闻，并辞国土。与其守宠罹祸，不若贫贱全身也。此亦谓大罪恶耳，其微过细故，当掩覆之。嗟尔小子，慎乃身，奉圣朝以忠贞，事太妃以孝敬。闺闱之内，奉令於太妃；阃阈之外，受教於沛王。无怠乃心，以慰予灵。&rdquo;其年薨。诏沛王林留讫葬，使大鸿胪持节典护丧事，宗正吊祭，赠R甚厚。凡所著文章二万余言，才不及陈思王而好与之侔。子孚嗣。景初、正元、景元中，累增邑，并前三千四百户。</p><p>㈠魏书载玺书曰：&ldquo;制诏中山王：有司奏，王乃者来朝，犯交通京师之禁。朕惟亲亲之恩，用寝吏议。然法者，所与天下共也，不可得废。今削王县二，户七百五十。夫克己复礼，圣人称仁，朝过夕改，君子与之。王其戒诸，无贰咎悔也。&rdquo;</p><p>济阳怀王t，建安十六年封西乡侯。早薨，无子。二十年，以沛王林子赞袭t爵邑，早薨，无子。文帝复以赞弟壹绍t后。黄初二年，改封济阳侯。四年，进爵为公。太和四年，追进t爵，谥曰怀公。六年，又进号曰怀王，追谥赞曰西乡哀侯。壹薨，谥曰悼公。子a嗣。景初、正元、景元中，累增邑，并前千九百户。</p><p>陈留恭王峻字子安，建安二十一年封d侯。二十二年，徙封襄邑。黄初二年，进爵为公。三年，为陈留王。五年，改封襄邑县。太和六年，又封陈留。甘露四年薨。子澳嗣。景初、正元、景元中，累增邑，并前四千七百户。</p><p>范阳闵王矩，早薨，无子。建安二十二年，以樊安公均子敏奉矩后，封临晋侯。黄初三年追封谥矩为范阳闵公。五年，改封敏范阳王。七年，徙封句阳，太和六年，追进矩号曰范阳闵王，改封敏琅邪王。景初、正元、景元中，累增邑，并前三千四百户。敏薨，谥曰原王。子j嗣。</p><p>赵王郑建安二十年封高平亭侯。二十二年，徙封赖亭侯。其年改封弘农侯。黄初二年，进爵，徙封燕公。㈠三年，为河间王。五年，改封乐城县。七年，徙封钜鹿。太和六年，改封赵王。帜赣谐桁短祖。及文帝为嗣，帜赣辛ΑＮ牡哿俦溃有遗诏，是以明帝常加恩意。青龙二年，私通宾客，为有司所奏，赐昼羰榻牖逯，曰：&ldquo;易称&lsquo;开国承家，小人勿用&rsquo;，诗著&lsquo;大车惟尘&rsquo;之诫。自太祖受命创业，深睹治乱之源，鉴存亡之机，初封诸侯，训以恭慎之至言，辅以天下之端士，常称马援之遗诫，重诸侯宾客交通之禁，乃使与犯妖恶同。夫岂以此薄骨肉哉？徒欲使子弟无过失之愆，士民无伤害之悔耳。高祖践阼，祗慎万机，申著诸侯不朝之令。朕感诗人常棣之作，嘉采菽之义，亦缘诏文曰&lsquo;若有诏得诣京都&rsquo;，故命诸王以朝聘之礼。而楚、中山并犯交通之禁，赵宗、戴捷咸伏其辜。近东平王复使属官殴寿张吏，有司举奏，朕裁削县。(令)〔今〕有司以曹纂、王乔等因九族时节，集会王家，或非其时，皆违禁防。朕惟王幼少有恭顺之素，加受先帝顾命，欲崇恩礼，延乎后嗣，况近在王之身乎？且自非圣人，孰能无过？已诏有司宥王之失。古人有言：&lsquo;戒慎乎其所不睹，恐惧乎其所弗闻，莫见乎隐，莫显乎微，故君子慎其独焉。&rsquo;叔父兹率先圣之典，以纂乃先帝之遗命，战战兢兢，靖恭厥位，称朕意焉。&rdquo;景初、正元、景元中，累增邑，并前五千户。</p><p>㈠魏略曰：忠幻良。良本陈妾子，良生而陈氏死，太祖令王夫人养之。良年五岁而太祖疾困，遗令语太子曰：&ldquo;此喝岁亡母，五岁失父，以累汝也。&rdquo;太子由是亲待，隆於诸弟。良年小，常呼文帝为阿翁，帝谓良曰：&ldquo;我，汝兄耳。&rdquo;文帝又愍其如是，每为流涕。臣松之案：此传以母贵贱为次，不计兄弟之年，故楚王彪年虽大，传在趾蟆Ｑ爸旖ㄆ酱，知彪大侄十岁。</p><p>临邑殇公子上，早薨。太和五年，追封谥。无后。</p><p>楚王彪字朱虎。建安二十一年，封寿春侯。黄初二年，进爵，徙封汝阳公。三年，封弋阳王。其年徙封吴王。五年，改封寿春县。七年，徙封白马。太和五年冬，朝京都。六年，改封楚。初，彪来朝，犯禁，〔青龙〕元年，为有司所奏，诏削县三，户千五百。二年，大赦，复所削县。景初三年，增户五百，并前三千户。嘉平元年，贾荽淌妨詈愚与太尉王凌谋迎彪都许昌。语在凌传。乃遣傅及侍御史就国案验，收治诸相连及者。廷尉请徵彪治罪。於是依汉燕王旦故事，使兼廷尉大鸿胪持节赐彪玺书切责之，使自图焉。㈠彪乃自杀。妃及诸子皆免为庶人，徙平原。彪之官属以下及监国谒者，坐知情无辅导之义，皆伏诛。国除为淮南郡。正元元年诏曰：&ldquo;故楚王彪，背国附奸，身死嗣替，虽自取之，犹哀矜焉。夫含垢藏疾，亲亲之道也，其封彪世子嘉为常山真定王。&rdquo;景元元年，增邑，并前二千五百户。㈡</p><p>　</p> 