 <p>　㈠吴书曰：初，权破祖，先作两函，欲以盛祖及苏飞首。飞令人告急于宁，宁曰：&ldquo;飞若不言，吾岂忘之？&rdquo;权为诸将置酒，宁下席叩头，血涕交流，为权 言：&ldquo;飞畴昔旧恩，宁不值飞，固已损骸于沟壑，不得致命于麾下。今飞罪当夷戮，特从将军乞其首领。&rdquo;权感其言，谓曰：&ldquo;今为君致之，若走去何？&rdquo;宁曰： &ldquo;飞免分裂之祸，受更生之恩，逐之尚必不走，岂当图亡哉！若尔，宁头当代入函。&rdquo;权乃赦之。</p><p>后随周瑜拒破曹公于乌林。攻曹仁于南郡，未拔，宁建计先径进取夷陵，往即得其城，因入守之。时手下有数百兵，并所新得，仅满千人。曹仁乃令五六 千人围宁。宁受攻累日，敌设高楼，雨射城中，士众皆惧，惟宁谈笑自若。遣使报瑜，瑜用吕蒙计，帅诸将解围。后随鲁肃镇益阳，拒关羽。羽号有三万人，自择选 锐士五千人，投县上流十余里浅濑，云欲夜涉渡。肃与诸将议。宁时有三百兵，乃曰：&ldquo;可复以五百人益吾，吾往对之，保羽闻吾唾，不敢涉水，涉水即是吾 禽。&rdquo;肃便选千兵益宁，宁乃夜往。羽闻之，住不渡，而结柴营，今遂名此处为关羽濑。权嘉宁功，拜西陵太守，领阳新、下雉两县。</p><p>后从攻皖，为升城督。宁手持练，身缘城，为吏士先，卒破获朱光。计功，吕蒙为最。宁次之，拜折冲将军。</p><p>后曹公出濡须，宁为前部督，受敕出斫敌前营。权特赐米酒众肴，宁乃料赐手下百余人食。食毕，宁先以银碗酌酒，自饮两碗，乃酌与其都督。都督伏， 不肯时持。宁引白削置膝上，呵谓之曰：&ldquo;卿见知于至尊，熟与甘宁？甘宁尚不惜死，卿何以独惜死乎？&rdquo;都督见宁色厉，即起拜持酒，通酌兵各一银碗。至二更 时，衔枚出斫敌。敌惊动，遂退。宁益贵重，增兵二千人。㈠</p><p>㈠江表传曰：&ldquo;曹公出濡须，号步骑四十万，临江饮马。权率众七万应之，使宁领三千人为前部督。权密敕宁，使夜入魏军。宁乃选手下健儿百余人，径 诣曹公营下，使拔鹿角，u垒入营，斩得数十级。北军惊骇鼓噪，举火如星，宁已还入营，作鼓吹，称万岁。因夜见权，权喜曰：&ldquo;足以惊骇老子否？聊以观卿胆 耳。&rdquo;即赐绢千疋，刀百口。权曰：&ldquo;孟德有张辽，孤有兴霸，足相敌也。&rdquo;停住月余，北军便退。</p><p>宁虽粗猛好杀，然开爽有计略，轻财敬士，能厚养健儿，健儿亦乐为用命。建安二十年，从攻合肥，会疫疾，军旅皆已引出，唯车下虎士千余人，并吕 蒙、蒋钦、R统及宁，从权逍遥津北。张辽觇望知之，即将步骑奄至。宁引弓射敌，与统等死战。宁厉声问鼓吹何以不作，壮气毅然，权尤嘉之。㈠</p><p>㈠吴书曰：R统怨宁杀其父操，宁常备统，不与相见。权亦命统不得仇之。尝于吕蒙舍会，酒酣，统乃以刀舞。宁起曰：&ldquo;宁能双戟舞。&rdquo;蒙曰：&ldquo;宁虽能，未若蒙之巧也。&rdquo;因操刀持J，以身分之。后权知统意，因令宁将兵，遂徙屯于半州。</p><p>宁厨下儿曾有过，走投吕蒙。蒙恐宁杀之，故不即还。后宁赍礼礼蒙母，临当与升堂，乃出厨下儿还宁。宁许蒙不杀。斯须还船，缚置桑树，自挽弓射杀 之。毕，敕船人更增舸缆，解衣卧船中。蒙大怒，击鼓会兵，欲就船攻宁。宁闻之，故卧不起。蒙母徒跣出谏蒙曰：&ldquo;至尊待汝如骨肉，属汝以大事，何有以私怒而 欲攻杀甘宁？宁死之日，纵至尊不问，汝是为臣下非法。&rdquo;蒙素至孝，闻母言，即豁然意释，自至宁船，笑呼之曰：&ldquo;兴霸，老母待卿食，急上！&rdquo;宁涕泣[欷曰： &ldquo;负卿。&rdquo;与蒙俱还见母，欢宴竟日。</p><p>宁卒，权痛惜之。子瑰，以罪徙会稽，无几死。</p><p>R统字公绩，吴郡余杭人也。父操，轻侠有胆气，孙策初兴，每从征伐，常冠军履锋。守永平长，平治山越，奸猾敛手，迁破贼校尉。及权统军，从讨江夏。入夏口，先登，破其前锋，轻舟独进，中流矢死。</p><p>统年十五，左右多称述者，权亦以操死国事，拜统别部司马，行破贼都尉，使摄父兵。后从击山贼，权破保屯先还，余麻屯万人，统与督张异等留攻围 之，克日当攻。先期，统与督陈勤会饮酒，勤刚勇任气，因督祭酒，陵轹一坐，举罚不以其道。统疾其侮慢，面折不为用。勤怒詈统，及其父操，统流涕不答，众因 罢出。勤乘酒凶悖，又于道路辱统。统不忍，引刀斫勤，数日乃死。及当攻屯，统曰：&ldquo;非死无以谢罪。&rdquo;乃率厉士卒，身当矢石，所攻一面，应时披坏，诸将乘 胜，遂大破之。还，自拘于军正。权壮其果毅，使得以功赎罪。</p><p>后权复征江夏，统为前锋，与所厚健儿数十人共乘一船，常去大兵数十里。行入右江，斩黄祖将张硕，尽获船人。还以白权，引军兼道，水陆并集。时吕 蒙败其水军，而统先搏其城，于是大获。权以统为承烈都尉，与周瑜等拒破曹公于乌林，遂攻曹仁，迁为校尉。虽在军旅，亲贤接士，轻财重义，有国士之风。</p><p>又从破皖，拜荡寇中郎将，领沛相。与吕蒙等西取三郡，反自益阳，从往合肥，为右部督。时权彻军，前部已发，魏将张辽等奄至津北。权使追还前兵， 兵去已远，势不相及，统率亲近三百人陷围，扶捍权出。敌已毁桥，桥之属者两版，权策马驱驰，统复还战，左右尽死，身亦被创，所杀数十人，度权已免，乃还。 桥败路绝，统被甲潜行。权既御船，见之惊喜。统痛亲近无反者，悲不自胜。权引袂拭之，谓曰：&ldquo;公绩，亡者已矣，苟使卿在，何患无人？&rdquo;㈠拜偏将军，倍给本 兵。</p><p>㈠吴书曰：统创甚，权遂留统于舟，尽易其衣服。其创赖得卓氏良药，故得不死。</p><p>时有荐同郡盛暹于权者，以为梗概大节，有过于统，权曰：&ldquo;且令如统足矣。&rdquo;后召暹夜至，时统已卧，闻之，摄衣出门，执其手以入。其爱善不害如此。</p><p>统以山中人尚多壮悍，可以威恩诱也，权令东占且讨之，命敕属城，凡统所求，皆先给后闻。统素爱士，士亦慕焉。得精兵万余人，过本县，步入寺门， 见长吏怀三版，恭敬尽礼，亲旧故人，恩意益隆。事毕当出，会病卒，时年四十九。权闻之，拊床起坐，哀不能自止，数日减膳，言及流涕，使张承为作铭诔。</p><p>二子烈、封，年各数岁，权内养于宫，爱待与诸子同，宾客进见，呼示之曰：&ldquo;此吾虎子也。&rdquo;及八九岁，令葛光教之读书，十日一令乘马，追录统功，封烈亭侯，还其故兵。后烈有罪免，封复袭爵领兵。㈠</p><p>㈠孙盛曰：观孙权之养士也，倾心竭思，以求其死力，泣周泰之夷，殉陈武之妾，请吕蒙之命，育R统之孤，卑曲苦志，如此之勤也。是故虽令德无闻， 仁泽(内)〔罔〕着，而能屈强荆吴，僭拟年岁者，抑有由也。然霸王之道，期于大者远者，是以先王建德义之基，恢信顺之宇，制经略之纲，明贵贱之序，易简而 其亲可久，体全而其功可大，岂委F近务，邀利于当年哉？语曰&ldquo;虽小道，必有可观者焉，致远恐泥&rdquo;，其是之谓乎！</p><p>徐盛字文向，琅邪莒人也。遭乱，客居吴，以勇气闻。孙权统事，以为别部司马，授兵五百人，守柴桑长，拒黄祖。祖子射，尝率数千人下攻盛。盛时吏 士不满二百，与相拒击，伤射吏士千余人。已乃开门出战，大破之。射遂绝迹不复为寇。权以为校尉、芜湖令。复讨临城南阿山贼有功，徙中郎将，督校兵。</p><p>曹公出濡须，从权御之。魏尝大出横江，盛与诸将俱赴讨。时乘蒙冲，遇迅风，船落敌岸下，诸将恐惧，未有出者，盛独将兵，上突斫敌，敌披退走，有所伤杀，风止便还，权大壮之。</p><p>及权为魏称藩，魏使邢贞拜权为吴王。权出都亭候贞，贞有骄色，张昭既怒，而盛忿愤，顾谓同列曰：&ldquo;盛等不能奋身出命，为国家并许洛，吞巴蜀，而令吾君与贞盟，不亦辱乎！&rdquo;因涕泣横流。贞闻之，谓其旅曰：&ldquo;江东将相如此，非久下人者也。&rdquo;</p><p>后迁建武将军，封都亭侯，领庐江太守，赐临城县为奉邑。刘备次西陵，盛攻取诸屯，所向有功。曹休出洞口，盛与吕范、全琮渡江拒守。遭大风，船人多丧，盛收余兵，与休夹江。休使兵将就船攻盛，盛以少御多，敌不能克，各引军退。迁安东将军，封芜湖侯。</p><p>后魏文帝大出，有渡江之志，盛建计从建业筑围，作薄落，围上设假楼，江中浮船。诸将以为无益，盛不听，固立之。文帝到广陵，望围愕然，弥漫数百里，而江水盛长，便引军退。诸将乃伏。㈠</p><p>㈠干宝晋纪所云疑城，已注孙权传。</p><p>魏氏春秋云：文帝叹曰：&ldquo;魏虽有武骑千群，无所用也。&rdquo;</p><p>黄武中卒。子楷，袭爵领兵。</p><p>潘璋字文圭，东郡发干人也。孙权为阳羡长，始往随权。性博荡嗜酒，居贫，好赊酤，债家至门，辄言后豪富相还。权奇爱之，因使召募，得百余人，遂 以为将。讨山贼有功，署别部司马。后为吴大市刺奸，盗贼断绝，由是知名，迁豫章西安长。刘表在荆州，民数被寇，自璋在事，寇不入境。比县建昌起为贼乱，转 领建昌，加武猛校尉，讨治恶民，旬月尽平，召合遗散，得八百人，将还建业。</p><p>合肥之役，张辽奄至，诸将不备，陈武斗死，宋谦、徐盛皆披走，璋身次在后，便驰进，横马斩谦、盛兵走者二人，兵皆还战。权甚壮之，拜偏将军，遂领百校，屯半州。</p><p>权征关羽，璋与朱然断羽走道，到临沮，住夹石。璋部下司马马忠禽羽，并羽子平、都督赵累等。权即分宜都(至)〔巫〕、秭归二县为固陵郡，拜璋为 太守、振威将军，封溧阳侯。甘宁卒，又并其军。刘备出夷陵，璋与陵逊并力拒之，璋部下斩备护军冯习等，所杀伤甚众，拜平北将军、襄阳太守。</p><p>魏将夏侯尚等围南郡，分前部三万人作浮桥，渡百里洲上，诸葛瑾、杨粲并会兵赴救，未知所出，而魏兵日渡不绝。璋曰：&ldquo;魏势始盛，江水又浅，未可 与战。&rdquo;便将所领，到魏上流五十里，伐苇数百万束，缚作大筏，欲顺流放火，烧败浮桥。作筏适毕，伺水长当下，尚便引退。璋下备陆口。权称尊号，拜右将军。</p><p>璋为人粗猛，禁令肃然，好立功业，所领兵马不过数千，而其所在常如万人。征伐止顿，便立军市，他军所无，皆仰取足。然性奢泰，末年弥甚，服物僭 拟。吏兵富者，或杀取其财物，数不奉法。监司举奏，权惜其功而辄原不问。嘉禾三年卒。子平，以无行徙会稽。璋妻居建业，赐田宅，复客五十家。</p><p>丁奉字承渊，庐江安丰人也。少以骁勇为小将，属甘宁、陆逊、潘璋等。数随征伐，战斗常冠军。每斩将搴旗，身被创夷。稍迁偏将军。孙亮即位，为冠 军将军，封都亭侯。魏遣诸葛诞、胡遵等攻东兴，诸葛恪率军拒之。诸将皆曰：&ldquo;敌闻太傅自来，上岸必遁走。&rdquo;奉独曰：&ldquo;不然。彼动其境内，悉许、洛兵大举而 来，必有成规，岂虚还哉？无恃敌之不至，恃吾有以胜之。&rdquo;及恪上岸，奉与将军唐咨、吕据、留赞等，俱从山西上。奉曰：&ldquo;今诸军行迟，若敌据便地，则难与争 锋矣。&rdquo;乃辟诸军使下道，帅麾下三千人径进。时北风，奉举帆二日至，遂据徐塘。天寒雪，敌诸将置酒高会，奉见其前部兵少，相谓曰：&ldquo;取封侯爵赏，正在今 日！&rdquo;乃使兵解铠着胄，持短兵。敌人从而笑焉，不为设备。奉纵兵斫之，大破敌前屯。会据等至，魏军遂溃。迁灭寇将军，进封都(亭)〔乡〕侯。</p><p>魏将文钦来降，以奉为虎威将军，从孙峻至寿春迎之，与敌追军战于高亭。奉跨马持矛，突入其陈中，斩首数百，获其军器。进封安丰侯。</p><p>太平二年，魏大将军诸葛诞据寿春来降，魏人围之。遣朱异、唐咨等往救，复使奉与黎斐解围。奉为先登，屯于黎浆，力战有功，拜左将军。</p><p>孙休即位，与张布谋，欲诛孙D，布曰：&ldquo;丁奉虽不能吏书，而计略过人，能断大事。&rdquo;休召奉告曰：&ldquo;D秉国威，将行不轨，欲与将军诛之。&rdquo;奉曰： &ldquo;丞相兄弟友党甚盛，恐人心不同，不可卒制，可因腊会，有陛下兵以诛之也。&rdquo;休纳其计，因会请D，奉与张布目左右斩之。迁大将军，加左右都护。永安三年， 假节领徐州牧。六年，魏伐蜀，奉率诸军向寿春，为救蜀之势。蜀亡，军还。</p><p>休薨，奉与丞相濮阳兴等从万之言，共迎立孙皓，迁右大司马左军师。宝鼎三年，皓命奉与诸葛靓攻合肥。奉与晋大将石苞书，构而闲之，苞以征还。 建衡元年，奉复帅众治徐塘，因攻晋谷阳。谷阳民知之，引去，奉无所获。皓怒，斩奉导军。三年，卒。奉贵而有功，渐以骄矜，或有毁之者，皓追以前出军事，徙 奉家于临川。奉弟封，官至后将军，先奉死。</p><p>评曰：凡此诸将，皆江表之虎臣，孙氏之所厚待也。以潘璋之不修，权能忘过记功，其保据东南，宜哉！陈表将家支庶，而与胄子名人比翼齐衡，拔萃出类，不亦美乎！</p> 