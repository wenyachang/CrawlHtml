 <p>馆陶令诸葛原迁新兴太守，辂往祖饯之，宾客并会。原自起取燕卵、蜂窠、蜘蛛著器中，使射覆。卦成，辂曰：&ldquo;第一物，含气须变，依乎宇堂，雄雌以 形，翅翼舒张，此燕卵也。第二物，家室倒县，门户众多，藏精育毒，得秋乃化，此蜂窠也。第三物，觳觫长足，吐丝成罗，寻网求食，利在e夜，此蜘蛛也。&rdquo;举 坐惊喜。㈠</p><p>㈠辂别传曰：诸葛原字景春，亦学士。好卜筮，数与辂共射覆，不能穷之。景春与辂有荣辱之分，因辂饯之，大有高谭之客。诸人多闻其善卜、仰观，不 知其有大异之才，於是先与辂共论圣人著作之原，又叙五帝、三王受命之符。辂解景春微旨，遂开张战地，示以不固，藏匿孤虚，以待来攻。景春奔北，军师摧衄， 自言吾睹卿旌旗，城池已坏也。其欲战之士，於此鸣鼓角，举云梯，弓弩大起，牙旗雨集。然后登城曜威，开门受敌，上论五帝，如江如汉，下论三王，如翮如翰； 其英者若春华之俱发，其攻者若秋风之落叶。听者眩惑，不达其义，言者收声，莫不心服，虽白起之坑赵卒，项羽之塞濉水，无以尚之。于时客皆欲面缚衔璧，求束 手於军鼓之下。辂犹总干山立，未便许之。至明日，离别之际，然后有腹心始终。一时海内俊士，八九人矣。蔡元才在朋友中最有清才，在众人中言：&ldquo;本闻卿作 狗，何意为龙？&rdquo;辂言：&ldquo;潜阳未变，非卿所知，焉有狗耳，得闻龙声乎！&rdquo;景春言：&ldquo;今当远别，后会何期？且复共一射覆。&rdquo;辂占既皆中。景春大笑，&ldquo;卿为我 论此卦意，纾我心怀&rdquo;。辂为开爻散理，分赋形象，言徵辞合，妙不可述。景春及众客莫不言听后论之美，胜於射覆之乐。景春与辂别，戒以二事，言；&ldquo;卿性乐 酒，量虽温克，然不可保，宁当节之。卿有水镜之才，所见者妙，仰观虽神，祸如膏火，不可不慎。持卿辈牛游於云汉之闻，不忧不富贵也。&rdquo;辂言：&ldquo;酒不可 极，才不可尽，吾欲持酒以礼，持才以愚，何患之有也？&rdquo;</p><p>辂族兄孝国，居在斥丘，辂往从之，与二客会。客去后，辂谓孝国曰：&ldquo;此二人天庭及口耳之间同有凶气，异变俱起，双魂无宅，㈠流魂于海，骨归于家，少许时当并死也。&rdquo;复数十日，二人饮酒醉，夜共载车，牛惊下道入漳河中，皆即溺死也。</p><p>㈠辂别传曰：辂又曰：&ldquo;厚味腊毒，天精幽夕，坎为棺椁，兑为丧车。&rdquo;</p><p>当此之时，辂之邻里，外户不闭，无相偷窃者。清河太守华表，召辂为文学掾。安平赵孔曜荐辂於冀州刺史裴徽曰：&ldquo;辂雅性宽大，与世无忌，仰观天文 则同妙甘公、石申，俯览周易则齐思季主。今明使君方垂神幽薮，留精九皋，辂宜蒙阴和之应，得及羽仪之时。&rdquo;徽於是辟为文学从事，引与相见，大善友之。徙部 钜鹿，迁治中别驾。</p><p>初应州召，与弟季儒共载，至武城西，自卦吉凶，语儒云：&ldquo;当在故城中见三，尔者乃显。&rdquo;前到河西故城角，正见三共踞城侧，兄弟并喜。正始九年举秀才。㈠</p><p>㈠辂别传曰：辂为华清河所召，为北黉文学，一时士友无不叹慕。安平赵孔曜，明敏有思识，与辂有管、鲍之分，故从发干来，就郡黉上与辂相见，言： &ldquo;卿腹中汪汪，故时死人半，今生人无双，当去俗腾飞，翱翔昊苍，云何在此？闻卿消息，使吾食不甘味也。冀州裴使君才理清明，能释玄虚，每论易及老、庄之 道，未尝不注精於严、瞿之徒也。又眷吾意重，能相明信者。今当故往，为卿陈感虎开石之诚。&rdquo;辂言：&ldquo;吾非四渊之龙，安能使白日昼阴？卿若能动东风，兴朝 云，吾志所不让也。&rdquo;於是遂至冀州见裴使君。使君言：&ldquo;君颜色何以消减故邪？&rdquo;孔曜言：&ldquo;体中无药石之疾，然见清河郡内有一骐骥，拘絷后厩历年，去王良、 伯乐百八十里，不得骋天骨，起风尘，以此憔悴耳。&rdquo;使君言：&ldquo;骐骥今何在也？&rdquo;孔曜言：&ldquo;平原管辂字公明，年三十六，雅性宽大，与世无忌，可谓士雄。仰观 天文则能同妙甘公、石申，俯览周易则能思齐季主，游步道术，开神无穷，可谓士英。抱荆山之璞，怀夜光之宝，而为清河郡所录北黉文学，可为痛心疾首也。使君 方欲流精九皋，垂神幽薮，欲令明主不独治，逸才不久滞，高风遐被，莫不草靡，宜使辂特蒙阴和之应，得及羽仪之时，必能翼宣隆化，扬声九围也。&rdquo;裴使君闻 言，则慷慨曰：&ldquo;何乃尔邪！虽在大州，未见异才可用释人郁闷者，思还京师，得共论道耳，况草间自有清妙之才乎？如此便相为取之，莫使骐骥更为凡马，荆山反 成凡石。&rdquo;即檄召辂为文学从事。一相见，清论终日，不觉罢倦。天时大热，移床在庭前树下，乃至鸡向晨，然后出。再相见，便转为钜鹿从事。三见，转治中。四 见，转为别驾。至十月，举为秀才。辂辞裴使君，使君言：&ldquo;(丁)〔何〕、邓二尚书，有经国才略，於物理〔无〕不精也。何尚书神明精微，言皆巧妙，巧妙之 志，殆破秋毫，君当慎之！自言不解易九事，必当以相问。比至洛，宜善精其理也。&rdquo;辂言：&ldquo;何若巧妙，以攻难之才，游形之表，未入於神。夫入神者，当步天 元，推阴阳，探玄虚，极幽明，然后览道无穷，未暇细言。若欲差次老、庄而参爻、象，爱微辩而兴浮藻，可谓射侯之巧，非能破秋毫之妙也。若九事皆至义者，不 足劳思也。若阴阳者，精之以久。辂去之后，岁朝当有时刑大风，风必摧破树木。若发於乾者，必有天威，不足共清谭者。&rdquo;</p><p>十二月二十八日，吏部尚书何晏请之，邓r在晏许。晏谓辂曰：&ldquo;闻君著爻神妙，试为作一卦，知位当至三公不？&rdquo;又问：&ldquo;连梦见青蝇数十头，来在鼻 上，驱之不肯去，有何意故？&rdquo;辂曰：&ldquo;夫飞^，天下贱鸟，及其在林食椹，则怀我好音，况辂心非草木，敢不尽忠？昔元、凯之弼重华，宣惠慈和，周公之翼成 王，坐而待旦，故能流光六合，万国咸宁。此乃履道休应。非卜筮之所明也。今君侯位重山岳，势若雷电，而怀德者鲜，畏威者众，殆非小心翼翼多福之仁。又鼻者 艮，此天中之山，㈠高而不危，所以长守贵也。今青蝇臭恶，而集之焉。位峻者颠，轻豪者亡，不可不思害盈之数，盛衰之期。是故山在地中曰谦，雷在天上曰壮； 谦则裒多益寡，壮则非礼不履。未有损己而不光大，行非而不伤败。原君侯上追文王六爻之旨，下思尼父彖象之义，然后三公可决，青蝇可驱也。&rdquo;r曰：&ldquo;此老生 之常谭。&rdquo;辂答曰：&ldquo;夫老生者见不生，常谭者见不谭。&rdquo;晏曰：&ldquo;过岁更当相见。&rdquo;㈡辂还邑舍，具以此言语舅氏，舅氏责辂言太切至。辂曰；&ldquo;与死人语，何所 畏邪？&rdquo;舅大怒，谓辂狂悖。岁朝，西北大风，尘埃蔽天，十余日，闻晏、r皆诛，然后舅氏乃服。㈢</p><p>㈠臣松之案：相书谓鼻之所在为天中。鼻有山象，故曰：&ldquo;天中之山&rdquo;也。</p><p>㈡辂别传曰：辂为何晏所请，果共论易九事，九事皆明。晏曰：&ldquo;君论阴阳，此世无双。&rdquo;时邓r与晏共坐，r言：&ldquo;君见谓善易，而语初不及易中辞 义，何故也？&rdquo;辂寻声答之曰：&ldquo;夫善易者不论易也。&rdquo;晏含笑而赞之&ldquo;可谓要言不烦也&rdquo;。因请辂为卦。辂既称引鉴戒，晏谢之曰：&ldquo;知几其神乎，古人以为难； 交疏而吐其诚，今人以为难。今君一面而尽二难之道，可谓明德惟馨。诗不云乎，&lsquo;中心藏之，何日忘之&rsquo;！&rdquo;</p><p>㈢辂别传曰：舅夏大夫问辂：&ldquo;前见何、邓之日，为已有凶气未也？&rdquo;辂言：&ldquo;与祸人共会，然后知神明交错；与吉人相近，又知圣贤求精之妙。夫邓之 行步，则筋不束骨，脉不制肉，起立倾倚，若无手足，谓之鬼躁。何之视候，则魂不守宅，血不华色，精爽烟浮，容若槁木，谓之鬼幽。故鬼躁者为风所收，鬼幽者 为火所烧，自然之符，不可以蔽也。&rdquo;辂后因得休，裴使君问：&ldquo;何平叔一代才名，其实何如？&rdquo;辂曰：&ldquo;其才若盆盎之水，所见者清，所不见者浊。神在广博，志 不务学，弗能成才。欲以盆盎之水，求一山之形，形不可得，则智由此惑。故说老、庄则巧而多华，说易生义则美而多伪；华则道浮，伪则神虚；得上才则浅而流 绝，得中才则游精而独出，辂以为少功之才也。&rdquo;裴使君曰：&ldquo;诚如来论。吾数与平叔共说老、庄及易，常觉其辞妙於理，不能折之。又时人吸习，皆归服之焉，益 令不了。相见得清言，然后灼灼耳。&rdquo;</p><p>始辂过魏郡太守锺毓，共论易义，辂因言&ldquo;卜可知君生死之日。&rdquo;毓使筮其生日月，如言无蹉跌。毓大愕然，曰：&ldquo;君可畏也。死以付天，不以付君。&rdquo; 遂不复筮。毓问辂：&ldquo;天下当太平否？&rdquo;辂曰：&ldquo;方今四九天飞，利见大人，神武升建，王道文明，何忧不平？&rdquo;毓未解辂言，无几，曹爽等诛，乃觉寤云。㈠</p><p>㈠辂别传云：魏郡太守锺毓，清逸有才，难辂易二十余事，自以为难之至精也。辂寻声投响，言无留滞，分张爻象，义皆殊妙。毓即谢辂。辂卜知毓生日 月，毓愕然曰：&ldquo;圣人运神通化，连属事物，何聪明乃尔！&rdquo;辂言：&ldquo;幽明同化，死生一道，悠悠太极，终而复始。文王损命，不以为忧，仲尼曳杖，不以为惧，绪 烦蓍筮，宜尽其意。&rdquo;毓曰：&ldquo;生者好事，死者恶事，哀乐之分，吾所不能齐，且以付天，不以付君也。&rdquo;石苞为典农，与辂相见，问曰：&ldquo;闻君乡里翟文耀能隐 形，其事可信乎？&rdquo;辂言：&ldquo;此但阴阳蔽匿之数，苟得其数，则四岳可藏，河海可逃。况以七尺之形，游变化之内，散云雾以幽身，布金水以灭迹，术足数成，不足 为难。&rdquo;苞曰：&ldquo;欲闻其妙，君且善论其数也。&rdquo;辂言：&ldquo;夫物不精不为神，数不妙不为术，故精者神之所合，妙者智之所遇，合之几微，可以性通，难以言论。是 故鲁班不能说其手，离朱不能说其目。非言之难，孔子曰&lsquo;书不尽言&rsquo;，言之细也，&lsquo;言不尽意&rsquo;，意之微也，斯皆神妙之谓也。请举其大体以验之。夫白日登天， 运景万里，无物不照，及其入地，一炭之光，不可得见。三五盈月，清耀烛夜，可以远望，及其在昼，明不如镜。今逃日月者必阴阳之数，阴阳之数通於万类，鸟兽 犹化，况於人乎！夫得数者妙，得神者灵，非徒生者有验，死亦有徵。是以杜伯乘火气以流精，彭生水变以立形。是故生者能出亦能入，死者能显亦能幽，此物之 精气，化之游魂，人鬼相感，数使之然也。&rdquo;苞曰：&ldquo;目见阴阳之理，不过於君，君何以不隐？&rdquo;辂曰：&ldquo;夫陵虚之鸟，爱其清高，不原江、汉之鱼；渊沼之鱼，乐 其濡湿，不易腾风之鸟：由性异而分不同也。仆自欲正身以明道，直己以亲义，见数不以为异，知术不以为奇，夙夜研几，孳孳温故，而素隐行怪，未暇斯务也。&rdquo;</p><p></p> 