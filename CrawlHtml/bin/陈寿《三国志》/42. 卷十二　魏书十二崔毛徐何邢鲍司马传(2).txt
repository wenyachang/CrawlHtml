 <p>㈠孙盛曰：魏武於是失政刑矣。易称&ldquo;明折庶狱&rdquo;，传有&ldquo;举直措枉&rdquo;，庶狱明则国无怨民，枉直当则民无不服，未有徵青蝇之浮声，信浸润之谮诉，可以允四海，惟清缉熙者也。昔者汉高狱萧何，出复相之，d之一责，永见摈放，二主度量，岂不殊哉！</p><p>徐奕字季才，东莞人也。避难江东，孙策礼命之。奕改姓名，微服还本郡。太祖为司空，辟为掾属，从西征马超。超破，军还。时关中新服，未甚安，留 奕为丞相长史，镇抚西京，西京称其威信。转为雍州刺史，复还为东曹属。丁仪等见宠於时，并害之，而奕终不为动。㈠出为魏郡太守。太祖征孙权，徙为留府长 史，谓奕曰：&ldquo;君之忠亮，古人不过也，然微太严。昔西门豹佩韦以自缓，夫能以柔弱制刚强者，望之於君也。今使君统留事，孤无复还顾之忧也。&rdquo;魏国既建，为 尚书，复典选举，迁尚书令。</p><p>㈠魏书曰：或谓奕曰：&ldquo;夫以史鱼之直，孰与蘧伯玉之智？丁仪方贵重，宜思所以下之。&rdquo;奕曰：&ldquo;以公明圣，仪岂得行其伪乎！且奸以事君者，吾所能御也，子宁以他规我。&rdquo;</p><p>傅子曰：武皇帝，至明也。崔琰、徐奕，一时清贤，皆以忠信显於魏朝；丁仪间之，徐奕失位而崔琰被诛。</p><p>太祖征汉中，魏讽等谋反，中尉杨俊左迁。太祖叹曰：&ldquo;讽所以敢生乱心，以吾爪牙之臣无遏奸防谋者故也。安得如诸葛丰者，使代俊乎！&rdquo;桓阶曰： &ldquo;徐奕其人也。&rdquo;太祖乃以奕为中尉，手令曰：&ldquo;昔楚有子玉，文公为之侧席而坐；汲黯在朝，淮南为之折谋。诗称&lsquo;邦之司直&rsquo;，君之谓与！&rdquo;在职数月，疾笃乞 退，拜谏议大夫，卒。㈠</p><p>㈠魏书曰：文帝每与朝臣会同，未尝不嗟叹，思奕之为人。奕无子，诏以其族子统为郎，以奉奕后。</p><p>何夔字叔龙，陈郡阳夏人也。曾祖父熙，汉安帝时官至车骑将军。㈠夔幼丧父，与母兄居，以孝友称。长八尺三寸，容貌矜严。㈡避乱淮南。后袁术至寿 春，辟之，夔不应，然遂为术所留。久之，术与桥蕤俱攻围蕲阳，蕲阳为太祖固守。术以夔彼郡人，欲胁令说蕲阳。夔谓术谋臣李业曰：&ldquo;昔柳下惠闻伐国之谋而有 忧色，曰&lsquo;吾闻伐国不问仁人，斯言何为至于我哉&rsquo;！&rdquo;遂遁匿山。术知夔终不为己用，乃止。术从兄山阳太守遗母，夔从姑也，是以虽恨夔而不加害。</p><p>㈠华峤汉书曰：熙字孟孙，少有大志，不拘小节。身长八尺五寸，体貌魁梧，善为容仪。举孝廉，为谒者，赞拜殿中，音动左右。和帝(佳)之，历位司隶校尉、大司农。永初三年，南单于与乌丸俱反，以熙行车骑将军征之，累有功。乌丸请降，单于复称臣如旧。会熙暴疾卒。</p><p>㈡魏书曰：汉末阉宦用事，夔从父衡为尚书，有直言，由是在党中，诸父兄皆禁锢。夔叹曰：&ldquo;天地闭，贤人隐。&rdquo;故不应宰司之命。</p><p>建安二年，夔将还乡里，度术必急追，乃间行得免，明年到本郡。顷之，太祖辟为司空掾属。时有传袁术军乱者，太祖问夔曰；&ldquo;君以为信不？&rdquo;夔对 曰：&ldquo;天之所助者顺，人之所助者信。术无信顺之实，而望天人之助，此不可以得志於天下。夫失道之主，亲戚叛之，而况於左右乎！以夔观之，其乱必矣。&rdquo;太祖 曰；&ldquo;为国失贤则亡。君不为术所用；乱，不亦宜乎！&rdquo;太祖性严，掾属公事，往往加杖；夔常畜毒药，誓死无辱，是以终不见及。㈠出为城父令。㈡迁长广太守。 郡滨山海，黄巾未平，豪杰多背叛，袁谭就加以官位。长广县人管承，徒众三千余家，为寇害。议者欲举兵攻之。夔曰：&ldquo;承等非生而乐乱也，习於乱，不能自还， 未被德教，故不知反善。今兵迫之急，彼恐夷灭，必并力战。攻之既未易拔，虽胜，必伤吏民，不如徐喻以恩德，使容自悔，可不烦兵而定。&rdquo;乃遣郡丞黄珍往，为 陈成败，承等皆请服。夔遣吏成弘领校尉，长广县丞等郊迎奉牛酒，诣郡。矣平贼从钱，众亦数千，夔率郡兵与张辽共讨定之。东牟人王营，众三千余家，胁昌阳县 为乱。夔遣吏王钦等，授以计略，使离散之。旬月皆平定。</p><p>㈠孙盛曰：夫君使臣以礼，臣事君以忠，是以上下休嘉，道光化洽。公府掾属，古之造士也，必擢时隽，搜扬英逸，得其人则论道之任隆，非其才则覆M 之患至。苟有疵衅，刑黜可也。加其捶扑之罚，肃以小惩之戒，岂&ldquo;导之以德，齐之以礼&rdquo;之谓与！然士之出处，宜度德投趾；可不之节，必审於所蹈。故高尚之 徒，抗心於青云之表，岂王侯之所能臣，名器之所羁绁哉！自非此族，委身世涂，否泰荣辱，制之由时，故箕子安於孥戮，柳下夷於三黜，萧何、周勃亦在w绁，夫 岂不辱，君命故也。夔知时制，而甘其宠，挟药要君，以避微耻。诗云&ldquo;唯此褊心&rdquo;，何夔其有焉。放之，可也；宥之，非也。</p><p>㈡魏书曰：自刘备叛后，东南多变。太祖以陈群为令，夔为城父令，诸县皆用名士以镇抚之，其后吏民稍定。</p><p>是时太祖始制新科下州郡，又收租税绵绢。夔以郡初立，近以师旅之后，不可卒绳以法，乃上言曰：&ldquo;自丧乱已来，民人失所，今虽小安，然服教日浅。 所下新科，皆以明罚敕法，齐一大化也。所领六县，疆域初定，加以饥馑，若一切齐以科禁，恐或有不从教者。有不从教者不得不诛，则非观民设教随时之意也。先 王辨九服之赋以殊远近，制三典之刑以平治乱，愚以为此郡宜依远域新邦之典，其民间小事，使长吏临时随宜，上不背正法，下以顺百姓之心。比及三年，民安其 业，然后齐之以法，则无所不至矣。&rdquo;太祖从其言。徵还，参丞相军事。海贼郭祖寇暴乐安、济南界，州郡苦之。太祖以夔前在长广有威信，拜乐安太守。到官数 月，诸城悉平。</p><p>入为丞相东曹掾。夔言於太祖曰：&ldquo;自军兴以来，制度草创，用人未详其本，是以各引其类，时忘道德。夔闻以贤制爵，则民慎德；以庸制禄，则民兴 功。以为自今所用，必先核之乡闾，使长幼顺叙，无相逾越。显忠直之赏，明公实之报，则贤不肖之分，居然别矣。又可保举故不以实之令，使有司别受其负。在 朝之臣，时受教与曹并选者，各任其责。上以观朝臣之节，下以塞争竞之源，以督群下，以率万民，如是则天下幸甚。&rdquo;太祖称善。魏国既建，拜尚书仆射。㈠文帝 为太子，以凉茂为太傅，夔为少傅；特命二傅与尚书东曹并选太子诸侯官属。茂卒，以夔代茂。每月朔，太傅入见太子，太子正法服而礼焉；他日无会仪。夔迁太 仆，太子欲与辞，宿戒供，夔无往意；乃与书请之，夔以国有常制，遂不往。其履正如此。然於节俭之世，最为豪汰。文帝践阼，封成阳亭侯，邑三百户。疾病，屡 乞逊位。诏报曰：&ldquo;盖礼贤亲旧，帝王之常务也。以亲则君有辅弼之勋焉，以贤则君有醇固之茂焉。夫有阴德者必有阳报，今君疾虽未瘳，神明听之矣。君其即安， 以顺朕意。&rdquo;薨，谥曰靖侯。子曾嗣，咸熙中为司徒。㈡</p><p>㈠魏书曰：时丁仪兄弟方进宠，仪与夔不合。尚书傅巽谓夔曰：&ldquo;仪不相好已甚，子友毛d，d等仪已害之矣。子宜少下之！&rdquo;夔曰：&ldquo;为不义m足害其身，焉能害人？且怀奸佞之心，立於明朝，其得久乎！&rdquo;夔终不屈志，仪后果以凶伪败。</p><p>㈡干宝晋纪曰：曾字颖考。正元中为司隶校尉。时丘俭孙女m刘氏，以孕系廷尉。女母荀，为武卫将军荀所表活，既免，辞诣廷尉，乞为官婢以赎女 命。曾使主簿程咸为议，议曰：&ldquo;大魏承奏、汉之弊，未及革制。所以追戮已出之女，诚欲殄丑类之族也。若已产育，则成他家之母。於防则不足惩奸乱之源，於情 则伤孝子之思，男不御罪於他族，而女独婴戮於二门，非所以哀矜女弱，均法制之大分也。臣以为在室之女，可从父母之刑，既醮之妇，使从夫家之戮。&rdquo;朝廷从 之，乃定律令。</p><p>晋诸公赞曰：曾以高雅称，加性纯孝，位至太宰，封朗陵县公。年八十余薨，谥曰元公。子邵嗣。邵字敬祖，才识深博，有经国体仪。位亦至太宰，谥康 公。子蕤嗣。邵庶兄遵，字思祖，有帜堋Ｉ倬清职，终於太仆。遵子绥，字伯蔚，亦以质鲁啤Ｓ兰沃形尚书，为司马越所杀。傅子称曾及荀曰：&ldquo;以文王之道 事其亲者，其颍昌何侯乎！其荀侯乎！古称曾、闵，今曰荀、何。内尽其心以事其亲，外崇礼让以接天下。孝子，百世之宗；仁人，天下之令也。有能行仁孝之道 者，君子之仪表矣。&rdquo;</p><p>邢J、字子昂，河间|人也。举孝廉，司徒辟，皆不就。易姓字，m右北平，从田畴游。积五年，而太祖定冀州。J谓畴曰：&ldquo;黄巾起来二十余年，海内 鼎沸，百姓流离。今闻曹公法令严。民厌乱矣，乱极则平。请以身先。&rdquo;遂装还乡里。田畴曰：&ldquo;邢J，民之先觉也。&rdquo;乃见太祖，求为乡导以克柳城。</p><p>太祖辟J为冀州从事，时人称之曰：&ldquo;德行堂堂邢子昂。&rdquo;除广宗长，以故将丧弃官。有司举正，太祖曰：&ldquo;J笃於旧君，有一致之节。&rdquo;勿问也。更辟 司空掾，除行唐令，劝民农桑，风化大行。入为丞相门下督，迁左冯翊，病，去官。是时，太祖诸子高选官属，令曰：&ldquo;侯家吏，宜得渊深法度如邢J辈。&rdquo;遂以为 平原侯植家丞。J防闲以礼，无所屈挠，由是不合。庶子刘桢书谏植曰：&ldquo;家丞邢J，北土之彦，少秉高节，玄静澹泊，言少理多，真雅士也。桢诚不足同贯斯人， 并列左右。而桢礼遇殊特，J反疏简，私惧观者将谓君侯习近不肖，礼贤不足，采庶子之春华，忘家丞之秋实。为上招谤，其罪不小，以此反侧。&rdquo;后参丞相军事， 转东曹掾。初，太子未定，而临侯植有宠，丁仪等并赞翼其美。太祖问J，J对曰：&ldquo;以庶代宗，先世之戒也。原殿下深重察之！&rdquo;太祖识其意，后遂以为太子少 傅，迁太傅。文帝践阼，为侍中尚书仆射，赐爵关内侯，出为司隶校尉，徙太常。黄初四年薨。子友嗣。㈠</p><p>㈠晋诸公赞曰：J曾孙乔，字曾伯。有体量局郑美於当世。历清职。元康中，与刘涣俱为尚书吏部郎，稍迁至司隶校尉。</p><p>鲍勋字叔业，泰山平阳人也，汉司隶校尉鲍宣九世孙。宣后嗣有从上党徙泰山者，遂家焉。勋父信，灵帝时为骑都尉，大将军何进遣东募兵。后为济北相，协规太祖，身以遇害。语在董卓传、武帝纪。㈠建安十七年，太祖追录信功，表封勋兄邵新都亭侯。㈡辟勋丞相掾。㈢</p><p>㈠魏书曰：信父丹，官至少府侍中，世以儒雅显。少有大节，宽厚爱人，沈毅有谋。大将军何进辟拜骑都尉，遣归募兵，得千余人，还到成皋而进已遇 害。信至京师，董卓亦始到。信知卓必为乱，劝袁绍袭卓，绍畏卓不敢发。语在绍传。信乃引军还乡里，收徒众二万，骑七百，辎重五千余乘。是岁，太祖始起兵於 己吾，信与弟韬以兵应太祖。太祖与袁绍表信行破虏将军，韬裨将军。时绍众最盛，豪杰多向之。信独谓太祖曰：&ldquo;夫略不世出，能总英雄以拨乱反正者，君也。苟 非其人，虽强必毙。君殆天之所启！&rdquo;遂深自结纳，太祖亦亲异焉。汴水之败，信被疮，韬在陈战亡。绍劫夺韩馥位，遂据冀州。信言於太祖曰：&ldquo;奸臣乘衅，荡覆 王室，英雄奋节，天下乡应者，义也。今绍为盟主，因权专利，将自生乱，是复有一卓也。若抑之，则力不能制，祗以遘难，又何能济？且可规大河之南，以待其 变。&rdquo;太祖善之。太祖为东郡太守，表信为济北相。会黄巾大众入州界，刘岱欲与战，信止之，岱不从，遂败。语在武纪。太祖以贼恃胜而骄，欲设奇兵挑击之於寿 张。先与信出行战地，后步军未至，而卒与贼遇，遂接战。信殊死战，以救太祖，太祖仅得溃围出，信遂没，时年四十一。虽遭乱起兵，家本修儒，治身至俭，而厚 养将士，居无余财，士以此归之。</p><p>㈡魏书曰：邵有父风，太祖嘉之，加拜骑都尉，使持节。邵薨，子融嗣。</p><p>㈢魏书曰：勋清白有高节，知名於世。</p><p>二十二年，立太子，以勋为中庶子。徙黄门侍郎，出为魏郡西部都尉。太子郭夫人弟为曲周县吏，断盗官布，法应弃市。太祖时在谯，太子留，数手书 为之请罪。勋不敢擅纵，具列上。勋前在东宫，守正不挠，太子固不能悦，及重此事，恚望滋甚。会郡界休兵有失期者，密敕中尉奏免勋官。久之，拜侍御史。延康 元年，太祖崩，太子即王位，勋以驸马都尉兼侍中。</p><p>文帝受禅，勋每陈&ldquo;今之所急，唯在军农，宽惠百姓。台榭苑囿，宜以为后。&rdquo;文帝将出游猎，勋停车上疏曰：&ldquo;臣闻五帝三王，靡不明本立教，以孝治 天下。陛下仁圣恻隐，有同古烈。臣冀当继踪前代，令万世可则也。如何在谅之中，修驰骋之事乎！臣冒死以闻，唯陛下察焉。&rdquo;帝手毁其表而竞行猎，中道顿 息，问侍臣曰：&ldquo;猎之为乐，何如八音也？&rdquo;侍中刘晔对曰：&ldquo;猎胜於乐。&rdquo;勋抗辞曰：&ldquo;夫乐，上通神明，下和人理，隆治致化，万邦咸V。移风易俗，莫善於 乐。况猎，暴华盖於原野，伤生育之至理，栉风沐雨，不以时隙哉？昔鲁隐观渔於棠，春秋讥之。虽陛下以为务，愚臣所不原也。&rdquo;因奏：&ldquo;刘晔佞谀不忠，阿顺陛 下过戏之言。昔梁丘据取媚於遄台，晔之谓也。请有司议罪以清皇庙。&rdquo;帝怒作色，罢还，即出勋为右中郎将。</p><p>黄初四年，尚书令陈群、仆射司马宣王并举勋为宫正，宫正即御史中丞也。帝不得已而用之，百寮严惮，罔不肃然。六年秋，帝欲征吴，群臣大议，勋面 谏曰：&ldquo;王师屡征而未有所克者，盖以吴、蜀齿相依，凭阻山水，有难拔之势故也。往年龙舟飘荡，隔在南岸，圣躬蹈危，臣下破胆。此时宗庙几至倾覆，为百世 之戒。今又劳兵袭远，日费千金，中国虚耗，令黠虏玩威，臣窃以为不可。&rdquo;帝益忿之，左迁勋为治书执法。</p><p>帝从寿春还，屯陈留郡界。太守孙邕见，出过勋。时营垒未成，但立标埒，邕邪行不从正道，军营令史刘曜欲推之，勋以堑垒未成，解止不举。大军还洛 阳，曜有罪，勋奏绌遣，而曜密表勋私解邕事。诏曰：&ldquo;勋指鹿作马，收付廷尉。&rdquo;廷尉法议：&ldquo;正刑五岁。&rdquo;三官：&ldquo;依律罚金二斤。&rdquo;帝大怒曰：&ldquo;勋无活 分，而汝等敢纵之！收三官已下付刺奸，当令十鼠同穴。&rdquo;太尉锺繇、司徒华歆、镇军大将军陈群、侍中辛毗、尚书卫臻、守廷尉高柔等并表&ldquo;勋父信有功於太 祖&rdquo;，求请勋罪。帝不许，遂诛勋。勋内行既，廉而能施，死之日，家无余财。后二旬，文帝亦崩，莫不为勋叹恨。</p><p>司马芝字子华，河内温人也。少为书生，避乱荆州，於鲁阳山遇贼，同行者皆弃老弱走，芝独坐守老母。贼至，以刃临芝，芝叩头曰：&ldquo;母老，唯在诸君！&rdquo;贼曰：&ldquo;此孝子也，杀之不义。&rdquo;遂得免害，以鹿车推载母。居南方十余年，躬耕守节。</p><p>太祖平荆州，以芝为菅长。时天下草创，多不奉法。郡主簿刘节，旧族豪侠，宾客千余家，出为盗贼，入乱吏治。顷之，芝差节客王同等为兵，掾史据 白：&ldquo;节家前后未尝给繇，若至时藏匿，必为留负。&rdquo;芝不听，与节书曰：&ldquo;君为大宗，加股肱郡，而宾客每不与役，既众庶怨望，或流声上闻。今(条)同等为 兵，幸时发遣。&rdquo;兵已集郡，而节藏同等，因令督邮以军兴诡责县，县掾史穷困，乞代同行。芝乃驰檄济南，具陈节罪。太守郝光素敬信芝，即以节代同行，青州号 芝&ldquo;以郡主簿为兵&rdquo;。迁广平令。征虏将军刘勋，贵宠骄豪，又芝故郡将，宾客子弟在界数犯法。勋与芝书，不著姓名，而多所属，芝不报其书，一皆如法。后勋 以不轨诛，交关者皆获罪，而芝以见称。㈠</p><p>㈠魏略曰：勋字子台，琅邪人。中平末，为沛国建平长，与太祖有旧。后为庐江太守，为孙策所破，自归太祖，封列侯，遂从在散伍议中。勋兄为豫州刺史，病亡。兄子威，又代从政。勋自恃与太祖有宿，日骄慢，数犯法，又诽谤。为李申成所白，收治，并免威官。</p><p>迁大理正。有盗官练置都厕上者，吏疑女工，收以付狱。芝曰：&ldquo;夫刑罪之失，失在苛暴。今赃物先得而后讯其辞，若不胜掠，或至诬服。诬服之情，不 可以折狱。且简而易从，大人之化也。不失有罪，庸世之治耳。今宥所疑，以隆易从之义，不亦可乎！&rdquo;太祖从其议。历甘陵、沛、阳平太守，所在有绩。黄初中， 入为河南尹，抑强扶弱，私请不行。会内官欲以事芝，不敢发言，因芝妻伯父董昭。昭犹惮芝，不为通。芝为教与群下曰：&ldquo;盖君能设教，不能使吏必不犯也。吏 能犯教，而不能使君必不闻也。夫设教而犯，君之劣也；犯教而闻，吏之祸也。君劣於上，吏祸於下，此政事所以不理也。可不各勉之哉！&rdquo;於是下吏莫不自励。门 下循行尝疑门值留，执遣环，曹执为狱。芝教曰：&ldquo;凡物有相似而难分者，自非离娄，鲜能不惑。就其实然，循行何忍重惜一簪，轻伤同类乎！其寝勿问。&rdquo;</p><p>明帝即位，赐爵关内侯。顷之，特进曹洪乳母当，与临汾公主侍者共事无涧神㈠系狱。卞太后遣黄门诣府传令，芝不通，辄敕洛阳狱考竟，而上疏曰： &ldquo;诸应死罪者，皆当先表须报。前制书禁绝淫祀以正风俗，今当等所犯妖刑，辞语始定，黄门吴达诣臣，传太皇太后令。臣不敢通，惧有救护，速闻圣听，若不得 已，以垂宿留。由事不早竟，是臣之罪，是以冒犯常科，辄敕县考竟，擅行刑戮，伏须诛罚。&rdquo;帝手报曰：&ldquo;省表，明卿至心，欲奉诏书，以权行事，是也。此乃卿 奉诏之意，何谢之有？后黄门复往，慎勿通也。&rdquo;芝居官十一年，数议科条所不便者。其在公卿间，直道而行。会诸王来朝，与京都人交通，坐免。</p><p>㈠臣松之案：无涧，山名，在洛阳东北。</p><p>后为大司农。先是诸典农各部吏民，末作治生，以要利入。芝奏曰：&ldquo;王者之治，崇本抑末，务农重谷。王制：&lsquo;无三年之储，国非其国也。&rsquo;管子区言 以积谷为急。方今二虏未灭，师旅不息，国家之要，惟在谷帛。武皇帝特开屯田之官，专以农桑为业。建安中，天下仓廪充实，百姓殷足。自黄初以来，听诸典农治 生，各为部下之计，诚非国家大体所宜也。夫王者以海内为家，故传曰：&lsquo;百姓不足，君谁与足！&rsquo;富足之田，在於不失天时而尽地力。今商旅所求，虽有加倍之显 利，然於一统之计，已有不赀之损，不如垦田益一亩之收也。夫农民之事田，自正月耕种，耘锄条桑，耕咧致螅刈筑场，十月乃毕。治廪系桥，运输租赋，除道 理梁，涂室屋，以是终岁，无日不为农事也。今诸典农，各言&lsquo;留者为行者宗田计，课其力，势不得不尔。不有所废，则当素有余力。&rsquo;臣愚以为不宜复以商事杂 乱，专以农桑为务，於国计为便。&rdquo;明帝从之。</p><p>每上官有所召问，常先见掾史，为断其意故，教其所以答塞之状，皆如所度。芝性亮直，不矜廉隅。与宾客谈论，有不可意，便面折其短，退无异言。卒於官，家无余财，自魏迄今为河南尹者莫及芝。</p><p>芝亡，子岐嗣，从河南丞转廷尉正，迁陈留相。梁郡有系囚，多所连及，数岁不决。诏书徙狱于岐属县，县请豫治牢具。岐曰：&ldquo;今囚有数十，既巧诈难 符，且已倦楚毒，其情易见。岂当复久处囹圄邪！&rdquo;及囚室，诘之，皆莫敢匿诈，一朝决竟，遂超为廷尉。是时大将军爽专权，尚书何晏、邓r等为之辅翼。南阳圭 泰尝以言迕指，考系廷尉。r讯狱，将致泰重刑。岐数r曰：&ldquo;夫枢机大臣，王室之佐，既不能辅化成德，齐美古人，而乃肆其私忿，枉论无辜。使百姓危心，非此 焉在？&rdquo;r於是惭怒而退。岐终恐久获罪，以疾去官。居家未期而卒，年三十五。子肇嗣。㈠</p><p>㈠肇，晋太康中为冀州刺史、尚书，见(百官志)〔百官名〕。</p><p>评曰：徐奕、何夔、邢J贵尚峻厉，为世名人。毛d清公素履，司马芝忠亮不倾，庶乎不吐刚茹柔。崔琰高格最优，鲍勋秉正无亏，而皆不免其身，惜哉！大雅贵&ldquo;既明且哲&rdquo;，虞书尚&ldquo;直而能温&rdquo;，自非兼才，畴克备诸！</p> 