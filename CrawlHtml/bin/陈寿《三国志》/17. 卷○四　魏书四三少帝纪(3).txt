 <p>于是复命讲礼记。帝问曰：&ldquo;&lsquo;太上立德，其次务施报&rsquo;。为治何由而教化各异；皆修何政而能致于立德，施而不报乎？&rdquo;博士马照对曰：&ldquo;太上立德， 谓三皇五帝之世以德化民，其次报施，谓三王之世以礼为治也。&rdquo;帝曰：&ldquo;二者致化薄厚不同，将主有优劣邪？时使之然乎？&rdquo;照对曰：&ldquo;诚由时有朴文，故化有薄 厚也。&rdquo;㈠</p><p>㈠帝集载帝自□始生祯祥曰：&ldquo;昔帝王之生，或有祯祥，盖所以彰显神异也。惟予小子，支胤末流，谬为灵只之所相佑也，岂敢自比于前y，聊记录以示 后世焉。其辞曰：惟正始三年九月辛未朔，二十五日乙未直成，予生。于时也，天气清明，日月辉光，爰有黄气，烟居谔茫照曜室宅，其色煌煌。相而论之曰：未 者为土，魏之行也；厥日直成，应嘉名也；局气，神之精也；无灾无害，蒙神灵也。齐王不吊，颠覆厥度，群公受予，绍继祚皇。以眇眇之身，质性顽固，未能 涉道，而遵大路，临深履冰，涕泗忧惧。古人有云，惧则不亡。伊予小子，曷敢怠荒？庶不忝辱，永奉A尝。&rdquo;</p><p>傅畅晋诸公赞曰：帝常与中护军司马望、侍中王沈、散骑常侍裴秀、黄门侍郎钟会等讲宴于东堂，并属文论。名秀为儒林丈人，沈为文籍先生，望、会亦各有名号。帝性急，请召欲速。秀等在内职，到得及时，以望在外，特给追锋车，虎贲卒五人，每有集会，望辄奔驰而至。</p><p>五月，邺及(上谷)[上洛]并言甘露降。夏六月丙午，改元为甘露。乙丑，青龙见元城县界井中。秋七月己卯，卫将军胡遵薨。</p><p>癸未，安西将军邓艾大破蜀大将姜维于上，诏曰：&ldquo;兵未极武，丑虏摧破，斩首获生，动以万计，自顷战克，无如此者。今遣使者犒赐将士，大会临飨，饮宴终日，称朕意焉。&rdquo;</p><p>八月庚午，命大将军司马文王加号大都督，奏事不名，假黄钺。癸酉，以太尉司马孚为太傅。九月，以司徒高柔为太尉。冬十月，以司空郑冲为司徒，尚书左仆射卢毓为司空。</p><p>二年春二月，青龙见温县井中。三月，司空卢毓薨。</p><p>夏四月癸卯，诏曰：&ldquo;玄菟郡高显县吏民反叛，长郑熙为贼所杀。民王简负担熙丧，晨夜星行，远致本州，忠节可嘉。其特拜简为忠义都尉，以旌殊行。&rdquo;</p><p>甲子，以征东大将军诸葛诞为司空。</p><p>五月辛未，帝幸辟雍，会命群臣赋诗。侍中和、尚书陈骞等作诗稽留，有司奏免官，诏曰：&ldquo;吾以暗昧，爱好文雅，广延诗赋，以知得失，而乃尔纷纭，良用反仄。其原等。主者宜□自今以后，群臣皆当玩习古义，修明经典，称朕意焉。&rdquo;</p><p>乙亥，诸葛诞不就征，发兵反，杀扬州刺史乐D。丙子，赦淮南将吏士民为诞所诖误者。丁丑，诏曰：&ldquo;诸葛诞造为凶乱，荡覆扬州。昔黥布逆叛，汉祖 亲戎，隗嚣违戾，光武西伐，及烈祖明皇帝躬征吴、蜀，皆所以奋扬赫斯，震耀威武也。今宜皇太后与朕暂共临戎，速定丑虏，时宁东夏。&rdquo;己卯，诏曰：&ldquo;诸葛诞 造构逆乱，迫胁忠义，平寇将军临渭亭侯庞会、骑督偏将军路蕃，各将左右，斩门突出，忠壮勇烈，所宜嘉异。其进会爵乡侯，蕃封亭侯。&rdquo;</p><p>六月乙巳，诏：&ldquo;吴使持节都督夏口诸军事镇军将军沙羡侯孙壹，贼之枝属，位为上将，畏天知命，深鉴祸福，翻然举众，远归大国，虽微子去殷，乐毅遁燕，无以加之。其以壹为侍中车骑将军、假节、交州牧、吴侯，开府辟召仪同三司，依古侯伯八命之礼，兖冕赤舄，事从丰厚。&rdquo;㈠</p><p>㈠臣松之以为壹畏逼归命，事无可嘉，格以古义，欲盖而名彰者也。当时之宜，未得远遵式典，固应量才受赏，足以荬其来情而已。至乃光锡八命，礼同 台鼎，不亦过乎！于招携致远，又无取焉。何者？若使彼之将守，与时无嫌，终不悦于殊宠，坐生叛心，以叛而愧，辱孰甚焉？如其忧危将及，非奔不免，则必逃死 苟存，无希荣利矣，然则高位厚禄何为者哉？魏初有孟达、黄权，在晋有孙秀、孙楷；达、权爵赏，比壹为轻，秀、楷礼秩，优异尤甚。及至吴平，而降黜数等，不 承权舆，岂不缘在始失中乎？</p><p>甲子，诏曰：&ldquo;今车驾驻项，大将军恭行天罚，前临淮浦。昔相国大司马征讨，皆与尚书俱行，今宜如旧。&rdquo;乃令散骑常侍裴秀、给事黄门侍郎钟会咸与 大将军俱行。秋八月，诏曰：&ldquo;昔燕刺王谋反，韩谊等谏而死，汉朝显登其子。诸葛诞创造凶乱，主簿宣隆、部曲督秦e秉节守义，临事固争，为诞所杀，所谓无比 干之亲而受其戮者。其以隆、e子为骑都尉，加以赠赐，光示远近，以殊忠义。&rdquo;</p><p>九月，大赦。冬十二月，吴大将全端、全怿等率众降。</p><p>三年春二月，大将军司马文王陷寿春城，斩诸葛诞。三月，诏曰：&ldquo;古者克敌，收其尸以为京观，所以惩昏逆而章武功也。汉孝武元鼎中，改桐乡为闻 喜，新乡为获嘉，以着南越之亡。大将军亲总六戎，营据丘头，内夷群凶，外殄寇虏，功济兆民，声振四海。克敌之地，宜有令名，其改丘头为武丘，明以武平乱， 后世不忘，亦京观二邑之义也。&rdquo;</p><p>夏五月，命大将军司马文王为相国，封晋公，食邑八郡，加之九锡，文王前后九让乃止。</p><p>六月丙子，诏曰：&ldquo;昔南阳郡山贼扰攘，欲劫质故太守东里衮，功曹应余独身捍衮，遂免于难。余颠沛殒毙，杀身济君。其下司徒，署余孙伦吏，使蒙伏节之报。&rdquo;㈠</p><p>㈠楚国先贤传曰：余字子正，天姿方毅，志尚仁义，建安二十三年为郡功曹。是时吴、蜀不宾，疆埸多虞。宛将侯音扇动山民，保城以叛。余与太守东里 衮当扰攘之际、迸窜得出。音即遣骑追逐，去城十里相及，贼便射衮，飞矢交流。余前以身当箭，被七创，因谓追贼曰：&ldquo;侯音狂狡，造为凶逆，大军寻至，诛夷在 近。谓卿曹本是善人，素无恶心，当思反善，何为受其指挥？我以身代君，以被重创，若身死君全，陨没无恨。&rdquo;因仰天号哭泣涕，血泪俱下。贼见其义烈，释衮不 害。贼去之后，余亦命绝。征南将军曹仁讨平音，表余行状，并修祭^。太祖闻之，嗟叹良久，下荆州复表门闾，赐谷千斛。衮后为于禁司马，见魏略游说传。</p><p>辛卯，大论淮南之功，封爵行赏各有差。</p><p>秋八月甲戌，以骠骑将军王昶为司空。丙寅，诏曰：&ldquo;夫养老兴教，三代所以树风化垂不朽也，必有三老、五更以崇至敬，乞言纳诲，着在史，然后六 合承流，下观而化。宜妙简德行，以充其选。关内侯王祥，履仁秉义，雅志淳固。关内侯郑小同，温恭孝友，帅礼不忒。其以祥为三老，小同为五更。&rdquo;车驾亲率群 司，躬行古礼焉。㈠</p><p>㈠汉晋春秋曰：帝乞言于祥，祥对曰：&ldquo;昔者明王礼乐既备，加之以忠诚，忠诚之发，形于言行。夫大人者，行动乎天地；天且弗违，况于人乎？&rdquo;祥事 别见吕虔传。小同，郑玄孙也。玄别传曰：&ldquo;玄有子，为孔融吏，举孝廉。融之被围，往赴，为贼所害。有遗腹子，以丁卯日生；而玄以丁卯岁生，故名曰小同。&rdquo;</p><p>魏名臣奏载太尉华歆表曰：&ldquo;臣闻励俗宣化，莫先于表善，班禄□爵，莫美于显能，是以楚人思子文之治，复命其胤，汉室嘉江公之德，用显其世。伏见 故汉大司农北海郑玄，当时之学，名冠华夏，为世儒宗。文皇帝旌录先贤，拜玄适孙小同以为郎中，长假在家。小同年u三十，少有令质，学综六经，行着乡邑。 海、岱之人莫不嘉其自然，美其气量。笃渌履，有质直不渝之性，然而恪恭静默，色养其亲，不治可见之美，不竞人间之名，斯诚清时所宜式□，前后明诏所斟酌 而求也。臣老病委顿，无益视听，谨具以闻。&rdquo;</p><p>魏氏春秋曰：小同诣司马文王，文王有密疏，未之屏也。如厕还，谓之曰：&ldquo;卿见吾疏乎？&rdquo;对曰：&ldquo;否。&rdquo;文王犹疑而鸩之，卒。郑玄注文王世子曰&ldquo;三老、五更各一人，皆年老更事致仕者也&rdquo;。注乐记曰&ldquo;皆老人更知三德五事者也&rdquo;。</p><p>郑玄注文王世子曰&ldquo;三老、五更各一人，皆年老更事致仕者也&rdquo;。注乐记曰&ldquo;皆老人更知三德五事者也&rdquo;。</p><p>蔡邕明堂论云：&ldquo;更&rdquo;应作&ldquo;叟&rdquo;。叟，长老之称，字与&ldquo;更&rdquo;相似，书者遂误以为&ldquo;更&rdquo;。&ldquo;嫂&rdquo;字&ldquo;女&rdquo;傍&ldquo;叟&rdquo;，今亦以为&ldquo;更&rdquo;，以此验知应为&ldquo;叟&rdquo;也。臣松之以为邕谓&ldquo;更&rdquo;为&ldquo;叟&rdquo;，诚为有似，而诸儒莫之从，未知孰是。</p><p>是岁，青龙、黄龙仍见顿丘、冠军、阳夏县界井中。</p><p>四年春正月，黄龙二，见宁陵县界井中。㈠夏六月，司空王昶薨。秋七月，陈留王峻薨。</p><p>冬十月丙寅，分新城郡，复置上庸郡。十一月癸卯，车骑将军孙壹为婢所杀。</p><p>㈠汉晋春秋曰：是时龙仍见，咸以为吉祥。帝曰：&ldquo;龙者，君德也。上不在天，下不在田，而数屈于井，非嘉兆也。&rdquo;仍作潜龙之诗以自讽，司马文王见而恶之。</p><p>五年春正月朔，日有蚀之。夏四月，诏有司率遵前命，复进大将军司马文王位为相国，封晋公，加九锡。</p><p>五月己丑，高贵乡公卒，年二十。㈠皇太后令曰：&ldquo;吾以不德，遭家不造，昔援立东海王子髦，以为明帝嗣，见其好书疏文章，冀可成济，而情性暴戾， 日月滋甚。吾数呵责，遂更忿恚，造作丑逆不道之言以诬谤吾，遂隔绝两宫。其所言道，不可忍听，非天地所覆载。吾即密有令语大将军，不可以奉宗庙，恐颠覆社 稷，死无面目以见先帝。大将军以其尚幼，谓当改心为善，殷勤执据。而此儿忿戾，所行益甚，举弩遥射吾宫，祝当令中吾项，箭亲堕吾前。吾语大将军，不可不废 之，前后数十。此儿具闻，自知罪重，便图为s逆，赂遗吾左右人，令因吾服药，密因G毒，重相设计。事已觉露，直欲因际会举兵入西宫杀吾，出取大将军，呼侍 中王沉、散骑常侍王业、㈡尚书王经，出怀中黄素诏示之，言今日便当施行。吾之危殆，过于累卵。吾老寡，岂复多惜余命邪？但伤先帝遗意不遂，社稷颠覆为痛 耳。赖宗庙之灵，沉、业即驰语大将军，得先严警，而此儿便将左右出云龙门，雷战鼓，躬自拔刃，与左右杂卫共入兵陈间，为前锋所害。此儿既行悖逆不道，而又 自陷大祸，重令吾悼心不可言。昔汉昌邑王以罪废为庶人，此儿亦宜以民礼葬之，当令内外咸知此儿所行。又尚书王经，凶逆无状，其收经及家属皆诣廷尉。&rdquo;</p><p>㈠汉晋春秋曰：帝见威权日去，不胜其忿。乃召侍中王沈、尚书王经、散骑常侍王业，谓曰：&ldquo;司马昭之心，路人所知也。吾不能坐受废辱，今日当与卿 〔等〕自出讨之。&rdquo;王经曰：&ldquo;昔鲁昭公不忍季氏，败走失国，为天下笑。今权在其门，为日久矣，朝廷四方皆为之致死，不顾逆顺之理，非一日也。且宿卫空阙， 兵甲寡弱，陛下何所资用，而一旦如此，无乃欲除疾而更深之邪！祸殆不测，宜见重详。&rdquo;帝乃出怀中版令投地，曰：&ldquo;行之决矣。正使死，何所惧？况不必死 邪！&rdquo;于是入白太后，沈、业奔走告文王，文王为之备。帝遂帅僮仆数百，鼓噪而出。文王弟屯骑校尉迫耄遇帝于东止车门，左右呵之，浦诒甲摺Ｖ谢ぞ贾充又 逆帝战于南阙下，帝自用剑。众欲退，太子舍人成济问充曰：&ldquo;事急矣。当云何？&rdquo;充曰：&ldquo;畜养汝等，正谓今日。今日之事，无所问也。&rdquo;济即前刺帝，刃出于 背。文王闻，大惊，自投于地曰：&ldquo;天下其谓我何！&rdquo;太傅孚奔往，枕帝股而哭，哀甚，曰：&ldquo;杀陛下者，臣之罪也。&rdquo;</p><p>臣松之以为习凿齿书，虽最后出，然述此事差有次第。故先载习语，以其余所言微异者次其后。</p><p>世语曰：王沈、王业驰告文王，尚书王经以正直不出，因沈、业申意。</p><p>晋诸公赞曰：沈、业将出，呼王经。经不从，曰：&ldquo;吾子行矣！&rdquo;</p><p>干宝晋纪曰：成济问贾充曰：&ldquo;事急矣。若之何？&rdquo;充曰：&ldquo;公畜养汝等，为今日之事也。夫何疑！&rdquo;济曰：&ldquo;然。&rdquo;乃抽戈犯跸。</p><p></p> 