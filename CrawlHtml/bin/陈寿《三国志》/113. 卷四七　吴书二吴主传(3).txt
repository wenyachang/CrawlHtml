 <p>黄龙元年春，公卿百司皆劝权正尊号。夏四月，夏口、武昌并言黄龙、凤凰见。丙申，南郊即皇帝位，㈠是日大赦，改年。追尊父破虏将军坚为武烈皇 帝，母吴氏为武烈皇后，兄讨逆将军策为长沙桓王。吴王太子登为皇太子。将吏皆进爵加赏。初，兴平中，吴中童谣曰：&ldquo;黄金车，班兰耳，]昌门，出天子。&rdquo;㈡ 五月，使校尉张刚、管笃之辽东。六月，蜀遣卫尉陈震庆权践位。权乃参分天下，豫、青、徐、幽属吴，肌⒓健⒉、凉属蜀。其司州之土，以函谷关为界，造为盟 曰：&ldquo;天降丧乱，皇纲失叙，逆臣乘衅，劫夺国柄，始於董卓，终於曹操，穷凶极恶，以覆四海，至令九州幅裂，普天无统，民神痛怨，靡所戾止。及操子丕，桀逆 遗丑，荐作奸回，偷取天位，而泵疵矗寻丕凶迹，阻兵盗土，未伏厥诛。昔共工乱象而高辛行师，三苗干度而虞舜征焉。今日灭保禽其徒党，非汉与吴，将复谁 任？夫讨恶翦暴，必声其罪，宜先分制，夺其土地，使士民之心，各知所归。是以春秋晋侯伐卫，先分其田以畀宋人，斯其义也。且古建大事，必先盟誓，故周礼有 司盟之官，尚书有告誓之文，汉之与吴，虽信由中，然分土裂境，宜有盟约。诸葛丞相德威远著，翼戴本国，典戎在外，信感阴阳，诚动天地，重复结盟，广诚约 誓，使东西士民咸共闻知。故立坛杀牲，昭告神明，再歃加书，副之天府。天高听下，灵威谌，司慎司盟，群神群祀，莫不临之。自今日汉、吴既盟之后，戮力一 心，同讨魏贼，救危恤患，分灾共庆，好恶齐之，无或携贰。若有害汉，则吴伐之；若有害吴，则汉伐之。各守分土，无相侵犯。传之后叶，克终若始。凡百之约。 皆如载书。信言不艳，实居于好。有渝此盟，创祸先乱，违贰不协，慢天命，明神上帝是讨是督，山川百神是纠是殛，俾坠其师，无克祚国。于尔大神，其明鉴 之！&rdquo;秋九月，权迁都建业，因故府不改馆，徵上大将军陆逊辅太子登，掌武昌留事。</p><p>㈠吴录载权告天文曰：&ldquo;皇帝臣权敢用玄牡昭告于皇皇后帝：汉享国二十有四世，历年四百三十有四，行气数终，禄祚运尽，普天弛绝，率土分崩。孽臣 曹丕遂夺神器，丕子奔淌雷黜，淫名乱制。权生於东南，遭值期运，承乾秉戎，志在平世，奉辞行罚，举足为民。群臣将相，州郡百城，执事之人，咸以为天意已 去於汉，汉氏已绝祀於天，皇帝位虚，郊祀无主。休徵嘉瑞，前后杂沓，历数在躬，不得不受。权畏天命，不敢不从，谨择元日，登坛燎祭，即皇帝位。惟尔有神飨 之，左右有吴，永终天禄。&rdquo;</p><p>㈡昌门，吴西郭门，夫差所作。</p><p>二年春正月，魏作合肥新城。诏立都讲祭酒，以教学诸子。遣将军卫温、诸葛直将甲士万人浮海求夷洲及洲。洲在海中，长老传言秦始皇帝遣方士徐 福将童男童女数千人入海，求蓬莱神山及仙药，止此洲不还。世相承有数万家，其上人民，时有至会稽货布，会稽东县人海行，亦有遭风流移至洲者。所在绝远， 卒不可得至，但得夷洲数千人还。</p><p>三年春二月，遣太常潘F率众五万讨武陵蛮夷。卫温、诸葛直皆以违诏无功，下狱诛。夏，有野蚕成茧，大如卵。由拳野稻自生，改为禾兴县。中郎将孙 布诈降以诱魏将王凌，凌以军迎布。冬十月，权以大兵潜伏於阜陵俟之，凌觉而走。会稽南始平言嘉禾生。十二月丁卯，大赦，改明年元也。</p><p>嘉禾元年春正月，建昌侯虑卒。三月，遣将军周贺、校尉裴潜乘海之辽东。秋九月，魏将田豫要击，斩贺于成山。冬十月，魏辽东太守公孙渊遣校尉宿舒、阆中令孙综称O於权，并献貂马。权大悦，加渊爵位。㈠</p><p>㈠江表传曰：是冬，群臣以权未郊祀，奏议曰：&ldquo;顷者嘉瑞屡臻，远国慕义，天意人事，前后备集，宜郊祀，以承天意。&rdquo;权曰：&ldquo;郊祀当於土中，今 非其所，於何施此？&rdquo;重奏曰：&ldquo;普天之下，莫非王土；王者以天下为家。昔周文、武郊於酆、镐，非必土中。&rdquo;权曰：&ldquo;武王伐纣，即阼於镐京，而郊其所也。文 王未为天子，立郊於酆，见何经典？&rdquo;复书曰：&ldquo;伏见汉书郊祀志，匡衡奏徙甘泉河东，郊於长安，言文王郊於酆。&rdquo;权曰：&ldquo;文王性谦让，处诸侯之位，明未郊 也。经传无明文，匡衡俗儒意说，非典籍正义，不可用也。&rdquo;</p><p>志林曰：吴王纠郊祀之奏，追贬匡衡，谓之俗儒。凡在见者，莫不慨然以为统尽物理，达於事宜。至於稽之典籍，乃更不通。毛氏之说云：&ldquo;尧见天因 邰而生后稷，故国之於邰，命使事天。&rdquo;故诗曰：&ldquo;后稷肇祀，庶无罪悔，以迄于今。&rdquo;言自后稷以来皆得祭天，犹鲁人郊祀也。是以朴之作，有积燎之薪。文王 郊酆，经有明文，匡衡岂俗，而枉之哉？文王虽未为天子，然三分天下而有其二，伐崇戡黎，祖伊奔告。天既弃殷，乃眷西顾，太伯三让，以有天下。文王为王，於 义何疑？然则匡衡之奏，有所未尽。按世宗立甘泉、汾阴之祠，皆出方士之言，非据经典者也。方士以甘泉、汾阴黄帝祭天地之处，故孝武因之，遂立二。汉治长 安，而甘泉在北，谓就乾位，而衡云&ldquo;武帝居甘泉，祭于南宫&rdquo;，此既误矣。祭汾阴在水之，呼为泽中，而衡云&ldquo;东之少阳&rdquo;，失其本意。此自吴事，於传无非， 恨无辨正之辞，故矫之云。，音谁，见汉书音义。</p><p>二年春正月，诏曰：&ldquo;朕以不德，肇受元命，夙夜兢兢，不遑假寝。思平世难，救济黎庶，上答神祗，下慰民望。是以眷眷，勤求俊杰，将与戮力，共定 海内，苟在同心，与之偕老。今使持节督幽州领青州牧辽东太守燕王，久胁贼虏，隔在一方，虽乃心於国，其路靡缘。今因天命，远遣二使，款诚显露，章表殷勤， 朕之得此，何喜如之！虽汤遇伊尹，周获吕望，世祖未定而得河右，方之今日，岂复是过？普天一统，於是定矣。书不云乎，&lsquo;一人有庆，兆民赖之&rsquo;。其大赦天 下，与之更始，其明下州郡，咸使闻知。特下燕国，奉宣诏恩，令普天率土备闻斯庆。&rdquo;三月，遣舒、综还，使太常张弥、执金吾许晏、将军贺达等将兵万人，金宝 珍货，九锡备物，乘海授渊。㈠举朝大臣，自丞相雍已下皆谏，以为渊未可信，而宠待太厚，但可遣吏兵数百护送舒、综，权终不听。㈡渊果斩弥等，送其首于魏， 没其兵资。权大怒，欲自征渊，㈢尚书仆射薛综等切谏乃止。是岁，权向合肥新城，遣将军全琮征六安，皆不克还。㈣</p><p>㈠江表传载权诏曰：&ldquo;故魏使持节车骑将军辽东太守平乐侯：天地失序，皇极不建，元恶大憝，作害于民，海内分崩，群生堙灭，虽周余黎民，靡有孑 遗，方之今日，乱有甚焉。朕受历数，君临万国，夙夜战战，念在弭难，若涉渊水，罔知攸济。是以把旄仗钺，翦除凶虐，自东徂西，靡遑宁处，苟力所及，民无灾 害。虽贼虏遗种，未伏辜诛，犹系囚枯木，待时而毙。惟将军天姿特达，兼包文武，观时睹变，审於去就，逾越险阻，显致赤心，肇建大计，为天下先，元勋巨绩， 侔於古人。虽昔窦融背弃陇右，卒占河西，以定光武，休名美实，岂复是过？钦嘉雅尚，朕实欣之。自古圣帝明王，建化垂统，以爵褒德，以禄报功；功大者禄厚， 德盛者礼崇。故周公有夹辅之劳，太师有鹰扬之功，并启土宇，兼受备物。今将军规万年之计，建不世之略，绝僭逆之虏，顺天人之肃，济成洪业，功无与比，齐鲁 之事，奚足言哉！诗不云乎，&lsquo;无言不雠，无德不报&rsquo;。今以幽、青二州十七郡七十县，封君为燕王，使持节守太常张弥授君玺绶策书、金虎符第一至第五、竹使符 第一至第十。锡君玄土，苴以白茅，爰契尔龟，用锡冢社。方有戎事，典统兵马，以大将军曲盖麾幢，督幽州、青州牧辽东太守如故。今加君九锡，其敬听后命。以 君三世相承，保绥一方，宁集四郡，训及异俗，民夷安业，无或携贰，是用锡君大辂、戎辂、玄牡二驷。君务在劝农，啬人成功，仓库盈积，官民俱丰，是用锡君衮 冕之服，赤舄副焉。君正化以德，敬下以礼，敦义崇谦，内外咸和，是用锡君轩县之乐。君宣导休风，怀保边远，远人回面，莫不影附，是用锡君朱户以居，君运其 才略，官方任贤，显直错枉，群善必举，是用锡君虎贲之士百人。君戎马整齐，威震遐方，纠虔天刑，彰厥有罪，是用锡君a钺各一。君文和於内，武信於外，禽讨 逆节，折冲掩难，是用锡君彤弓一、彤矢百、S弓十、S矢千。君忠勤有效，温恭为德，明允笃诚，感于朕心，是用锡君鬯一卣，副焉。钦哉！敬兹训典，寅 亮天工，相我国家，永终尔休。&rdquo;</p><p>㈡臣松以为权愎谏违众，信渊意了，非有攻伐之规，重衤复之虑。宣达锡命，乃用万人，是何不爱其民，昏虐之甚乎？此役也，非惟塞，实为无道。</p><p>㈢江表传载权怒曰：&ldquo;朕年六十，世事难易，靡所不尝，近为鼠子所前s，令人气涌如山。不自载鼠子头以掷于海，无颜复临万国。就令颠沛，不以为恨。&rdquo;</p><p>㈣吴书曰：初，张弥、许晏等俱到襄平，官属从者四百许人。渊欲图弥、晏，先分其人众，置辽东诸县，以中使秦旦、张群、杜德、黄疆等及吏兵六十 人，置玄菟郡。玄菟郡在辽东北，相去二百里，太守王赞领户二百，兼重可三四百人。旦等皆舍於民家，仰其饮食。积四十许日，旦与疆等议曰：&ldquo;吾人远辱国命， 自弃於此，与死亡何异？今观此郡，形势甚弱。若一旦同心，焚烧城郭，杀其长吏，为国报耻，然后伏死，足以无恨。孰与偷生苟活长为囚虏乎？&rdquo;疆等然之。於是 阴相约结，当用八月十九日夜发。其日中时，为部中张松所告，赞便会士众闭城门。旦、群、德、疆等皆逾城得走。时群病疽创著膝，不及辈旅，德常扶接与俱，崎 岖山谷。行六七百里，创益困，不复能前，卧草中，相守悲泣。群曰：&ldquo;吾不幸创甚，死亡无日，卿诸人宜速进道，冀有所达。空相守，俱死於穷谷之中，何益 也？&rdquo;德曰：&ldquo;万里流离，死生共之，不忍相委。&rdquo;於是推旦、疆使前，德独留守群，捕菜果食之。旦、疆别数日，得达句骊(王宫)，因宣诏於句骊王宫及其主 簿，诏言有赐为辽东所攻夺。宫等大喜，即受诏，命使人随旦还迎群、德。其年，宫遣o衣二十五人送旦等还，奉表称臣，贡貂皮千枚，i鸡皮十具。旦等见权，悲 喜不能自胜。权义之，皆拜校尉。间一年，遣使者谢宏、中书陈恂拜宫为单于，加赐衣物珍宝。恂等到安平口，先遣校尉陈奉前见宫，而宫受魏幽州刺史讽旨，令以 吴使自效。奉闻之，倒还。宫遣主簿笮咨、带固等出安平，与宏相见。宏即缚得三十余人质之，宫於是谢罪，上马数百匹。宏乃遣咨、固奉诏书赐物与宫。是时宏船 小，载马八十匹而还。</p><p>三年春正月，诏曰：&ldquo;兵久不辍，民困於役，岁或不登。其宽诸逋，勿复督课。&rdquo;夏五月，权遣陆逊、诸葛瑾等屯江夏、沔口，孙韶、张承等向广陵、淮 阳，权率大众围合肥新城。是时蜀相诸葛亮出武功，权谓魏明帝不能远出，而帝遣兵助司马宣王拒亮，自率水军东征。未至寿春，权退还，孙韶亦罢。秋八月，以诸 葛恪为丹杨太守，讨山越。九月朔，陨霜伤谷。冬十一月，太常潘F平武陵蛮夷，事毕，还武昌。诏复曲阿为云阳，丹徒为武进。庐陵贼李桓、罗厉等为乱。</p><p>四年夏，遣吕岱讨桓等。秋七月，有雹。魏使以马求易珠玑、翡翠、玳瑁，权曰：&ldquo;此皆孤所不用，而可得马，何苦而不听其交易？&rdquo;</p><p>五年春，铸大钱，一当五百。诏使吏民输铜，计铜畀直。设盗铸之科。二月，武昌言甘露降於礼宾殿。辅吴将军张昭卒。中郎将吾粲获李桓，将军唐咨获罗厉等。自十月不雨，至於夏。冬十月，彗星见于东方。鄱阳贼彭旦等为乱。</p><p></p> 