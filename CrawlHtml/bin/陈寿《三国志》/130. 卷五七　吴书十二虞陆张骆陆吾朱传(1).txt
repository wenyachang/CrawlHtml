 <p>虞翻字仲翔，会稽余姚人也，㈠太守王朗命为功曹。孙策征会稽，翻时遭父丧，衰诣府门，朗欲就之，翻乃脱衰入见，劝朗避策。朗不能用，拒战败绩，亡走浮海。翻追随营护，到东部候官，候官长闭城不受，翻往说之，然后见纳。㈡朗谓翻曰：&ldquo;卿有老母，可以还矣。&rdquo;㈢翻既归，策复命为功曹，待以交友之礼，身诣翻第。㈣</p><p>㈠吴书曰：翻少好学，有高气。年十二，客有候其兄者，不过翻，翻追与书曰：&ldquo;仆闻虎魄不取腐芥，磁石不受曲针，过而不存，不亦宜乎！&rdquo;客得书奇之，由是见称。</p><p>㈡吴书曰：翻始欲送朗到广陵，朗惑王方平记，言&ldquo;疾来邀我，南岳相求&rdquo;，故遂南行。既至候官，又欲投交州，翻谏朗曰：&ldquo;此妄书耳，交州无南岳，安所投乎？&rdquo;乃止。</p><p>㈢翻别传曰：朗使翻见豫章太守华歆，图起义兵。翻未至豫章，闻孙策向会稽，翻乃还。会遭父丧，以臣使有节，不敢过家，星行追朗至候官。朗遣翻还，然后奔丧。而传云孙策之来，翻衰诣府门，劝朗避策，则为大异。</p><p>㈣江表传曰：策书谓翻曰：&ldquo;今日之事，当与卿共之，勿谓孙策作郡吏相待也。&rdquo;</p><p>策好驰骋游猎，翻谏曰：&ldquo;明府用乌集之众，驱散附之士，皆得其死力，虽汉高帝不及也。至于轻出微行，从官不暇严，吏卒常苦之。夫君人者不重则不威，故白龙鱼服，困于豫且，白蛇自放，刘季害之，愿少留意。&rdquo;策曰：&ldquo;君言是也。然时有所思，端坐悒悒，有裨谌草创之计，是以行耳。&rdquo;㈠</p><p>㈠吴书曰：策讨山越，斩其渠帅，悉令左右分行逐贼，独骑与翻相得山中。翻问左右安在，策曰：&ldquo;悉行逐贼。&rdquo;翻曰：&ldquo;危事也！&rdquo;令策下马：&ldquo;此草深，卒有惊急，马不及萦策，但牵之，执弓矢以步。翻善用矛，请在前行。&rdquo;得平地，劝策乘马。策曰：&ldquo;卿无马奈何？&rdquo;答曰：&ldquo;翻能步行，日可二百里，自征讨以来，吏卒无及翻者，明府试跃马，翻能疏步随之。&rdquo;行及大道，得一鼓吏，策取角自鸣之，部曲识声，小大皆出，遂从周旋，平定三郡。</p><p>江表传曰：策讨黄祖，旋军欲过取豫章，特请翻语曰：&ldquo;华子鱼自有名字，然非吾敌也。加闻其战具甚少，若不开门让城，金鼓一震，不得无所伤害，卿便在前具宣孤意。&rdquo;翻即奉命辞行，径到郡，请被□葛巾与(敌)〔歆〕相见，谓歆曰：&ldquo;君自料名声之在海内，孰与鄙郡故王府君？&rdquo;歆曰：&ldquo;不及也。&rdquo;翻曰：&ldquo;豫章资粮多少？器仗精否？士民勇果孰与鄙郡？&rdquo;又曰：&ldquo;不如也。&rdquo;翻曰：&ldquo;讨逆将军智略超世，用兵如神，前走刘扬州，君所亲见，南定鄙郡，亦君所闻也。今欲守孤城，自料资粮，已知不足，不早为计，悔无及也。今大军已次椒丘，仆便还去，明日日中迎檄不到者，与君辞矣。&rdquo;翻既去，歆明旦出城，遣吏迎策。策既定豫章，引军还吴，飨赐将士，计功行赏，谓翻曰：&ldquo;孤昔再至寿春，见马日，及与中州士大夫会，语我东方人多才耳，但恨学问不博，语议之间，有所不及耳。孤意犹谓未耳。卿博学洽闻，故前欲令卿一诣许，交见朝士，以折中国妄语儿。卿不愿行，便使子纲；恐子纲不能结儿辈舌也。&rdquo;翻曰：&ldquo;翻是明府家宝，而以示人，人倘留之，则去明府良佐，故前不行耳。&rdquo;策笑曰：&ldquo;然。&rdquo;因曰：&ldquo;孤有征讨事，未得还府，卿复以功曹为吾萧何，守会稽耳。&rdquo;后三日，便遣翻还郡。</p><p>臣松之以为王、华二公于扰攘之时，抗猛锐之锋，俱非所能。歆之名德，实高于朗，而江表传述翻说华，云&ldquo;海内名声，孰与于王&rdquo;，此言非也。然王公拒战，华逆请服，实由孙策初起，名微众寡，故王能举兵，岂武胜哉？策后威力转盛，势不可敌，华量力而止，非必用仲翔之说也。若使易地而居，亦华战王服耳。</p><p>按吴历载翻谓歆曰：&ldquo;窃闻明府与王府君齐名中州，海内所宗，虽在东垂，常怀瞻仰。&rdquo;歆答曰：&ldquo;孤不如王会稽。&rdquo;翻复问：&ldquo;不审豫章精兵，何如会稽？&rdquo;对曰：&ldquo;大不如也。&rdquo;翻曰：&ldquo;明府言不如王会稽，谦光之谭耳；精兵不如会稽，实如尊教。&rdquo;因述孙策才略殊异，用兵之奇，歆乃答云当去。(此说为胜也)翻出，歆遣吏迎策。二说有不同，〔此说为胜也〕。</p><p>翻出为富春长。策薨，诸长吏并欲出赴丧，翻曰：&ldquo;恐邻县山民或有奸变，远委城郭，必致不虞。&rdquo;因留制服行丧。诸县皆效之，咸以安宁。㈠后翻州举茂才，汉召为侍御史，曹公为司空辟，皆不就。㈡</p><p>㈠吴书曰：策薨，权统事。定武中郎将保策之从兄也，屯乌程，整帅吏士，欲取会稽。会稽闻之，使民守城以俟嗣主之命，因令人告谕薄</p><p>会稽典录载翻说痹唬&ldquo;讨逆明府，不竟天年。今摄事统众，宜在孝廉，翻已与一郡吏士，婴城固守，必欲出一旦之命，为孝廉除害，惟执事图之。&rdquo;于是蓖恕</p><p>臣松之案：此二书所说策亡之时，翻犹为功曹，与本传不同。</p><p>㈡吴书曰：翻闻曹公辟，曰：&ldquo;盗跖欲以余财污良家邪？&rdquo;遂拒不受。</p><p>翻与少府孔融书，并示以所着易注。融答书曰：&ldquo;闻延陵之理乐，睹吾子之治易，乃知东南之美者，非徒会稽之竹箭也。又观象云物，察应寒温，原其祸福，与神合契，可谓探赜穷通者也。&rdquo;会稽东部都尉张又与融书曰：&ldquo;虞仲翔前颇为论者所侵，美宝为质，雕摩益光，不足以损。&rdquo;</p><p>孙权以为骑都尉。翻数犯颜谏争，权不能悦，又性不协俗，多见谤毁，坐徙丹杨泾县。吕蒙图取关羽，称疾还建业，以翻兼知医术，请以自随，亦欲因此令翻得释也。后蒙举军西上，南郡太守麋芳开城出降。蒙未据郡城而作乐沙上，翻谓蒙曰：&ldquo;今区区一心者麋将军也，城中之人岂可尽信，何不急入城持其管a乎？&rdquo;蒙即从之。时城中有伏计，赖翻谋不行。关羽既败，权使翻筮之，得兑下坎上，节，五爻变之临，翻曰：&ldquo;不出二日，必当断头。&rdquo;果如翻言。权曰：&ldquo;卿不及伏羲，可与东方朔为比矣。&rdquo;</p><p>魏将于禁为羽所获，系在城中，权至释之，请与相见。他日，权乘马出，引禁并行，翻呵禁曰：&ldquo;尔降虏，何敢与吾君齐马首乎！&rdquo;欲抗鞭击禁，权呵止之。后权于楼船会群臣饮，禁闻乐流涕，翻又曰：&ldquo;汝欲以伪求免邪？&rdquo;权怅然不平。㈠</p><p>㈠吴书曰：后权与魏和，欲遣禁还归北，翻复谏曰：&ldquo;禁败数万众，身为降虏，又不能死。北习军政，得禁必不如所规。还之虽无所损，犹为放盗，不如斩以令三军，示为人臣有二心者。&rdquo;权不听。群臣送禁，翻谓禁曰：&ldquo;卿勿谓吴无人，吾谋适不用耳。&rdquo;禁虽为翻所恶，然犹盛叹翻，魏文帝常为翻设虚坐。</p><p>权既为吴王，欢宴之末，自起行酒，翻伏地阳醉，不持。权去，翻起坐。权于是大怒，手剑欲击之，侍坐者莫不惶遽，惟大(司)农刘基起抱权谏曰：&ldquo;大王以三爵之后(手)杀善士，虽翻有罪，天下孰知之？且大王以能容贤畜众，故海内望风，今一朝弃之，可乎？&rdquo;权曰：&ldquo;曹孟德尚杀孔文举，孤于虞翻何有哉？&rdquo;基曰：&ldquo;孟德轻害士人，天下非之。大王躬行德义，欲与尧、舜比隆，何得自喻于彼乎？&rdquo;翻由是得免。权因敕左右，自今酒后言杀，皆不得杀。</p><p>翻尝乘船行，与麋芳相逢，芳船上人多欲令翻自避，先驱曰：&ldquo;避将军船！&rdquo;翻厉声曰：&ldquo;失忠与信，何以事君？倾人二城，而称将军，可乎？&rdquo;芳阖户不应而遽避之。后翻乘车行，又经芳营门，吏闭门，车不得过。翻复怒曰：&ldquo;当闭反开，当开反闭，岂得事宜邪？&rdquo;芳闻之，有惭色。</p><p>翻性疏直，数有酒失。权与张昭论及神仙，翻指昭曰：&ldquo;彼皆死人，而语神仙，世岂有仙人(也)〔邪〕！&rdquo;权积怒非一，遂徙翻交州。虽处罪放，而讲学不倦，门徒常数百人。㈠又为老子、论语、国语训注，皆传于世。㈡</p><p>㈠翻别传曰：权即尊号，翻因上书曰：&ldquo;陛下膺明圣之德，体舜、禹之孝，历运当期，顺天济物。奉承策命，臣独\舞。罪弃两绝，拜贺无阶，仰瞻宸极，且喜且悲。臣伏自刻省，命轻雀鼠，性毫厘，罪恶莫大，不容于诛，昊天罔极，全宥九载，退当念戮，频受生活，复偷视息。臣年耳顺，思咎忧愤，形容枯悴，发白齿落，虽未能死，自悼终没，不见宫阙百官之富，不睹皇舆金轩之饰，仰观巍巍众民之谣，傍听钟鼓侃然之乐，永陨海隅，弃骸绝域，不胜悲慕，逸豫大庆，悦以忘罪。&rdquo;</p><p>㈡翻别传曰：翻初立易注，奏上曰：&ldquo;臣闻六经之始，莫大阴阳，是以伏羲仰天县象，而建八卦，观变动六爻为六十四，以通神明，以类万物。臣高祖父故零陵太守光，少治孟氏易，曾祖父故平舆令成，缵述其业，至臣祖父凤为之最密。臣亡考故日南太守歆，受本于凤，最有旧书，世传其业，至臣五世。前人通讲，多玩章句，虽有秘说，于经疏阔。臣生遇世乱，长于军旅，习经于⒐闹间，讲论于戎马之上，蒙先师之说，依经立注。又臣郡吏陈桃梦臣与道士相遇，放发被鹿裘，布易六爻，挠其三以饮臣，臣乞尽吞之。道士言易道在天，三爻足矣。岂臣受命，应当知经！所览诸家解不离流俗，义有不当实，辄悉改定，以就其正。孔子曰：&ldquo;干元用九而天下治。&rdquo;圣人南面，盖取诸离，斯诚天子所宜协阴阳致麟凤之道矣。谨正书副上，惟不罪戾。&rdquo;翻又奏曰：&ldquo;经之大者，莫过于易。自汉初以来，海内英才，其读易者，解之率少。至孝灵之际，颍川荀号为知易，臣得其注，有愈俗儒，至所说西南得朋，东北丧朋，颠倒反逆，了不可知。孔子叹易曰：&ldquo;知变化之道者，其知神之所为乎！&rdquo;以美大衍四象之作，而上为章首，尤可怪笑。又南郡太守马融，名有俊才，其所解释，复不及。孔子曰&ldquo;可与共学，未可与适道&rdquo;，岂不其然！若乃北海郑玄，南阳宋忠，虽各立注，忠小差玄而皆未得其门，难以示世。&rdquo;又奏郑玄解尚书违失事目：&ldquo;臣闻周公制礼以辨上下，孔子曰&ldquo;有君臣然后有上下，有上下然后礼义有所错&rdquo;，是故尊君卑臣，礼之大司也。伏见故征士北海郑玄所注尚书，以顾命康王执瑁，古&ldquo;月&rdquo;似&ldquo;同&rdquo;，从误作&ldquo;同&rdquo;，既不觉定，复训为杯，谓之酒杯；成王疾困凭几，洮为濯，以为浣衣成事，&ldquo;洮&rdquo;字虚更作&ldquo;濯&rdquo;，以从其非；又古大篆&ldquo;O&rdquo;字读当为&ldquo;柳&rdquo;，古&ldquo;柳&rdquo;&ldquo;O&rdquo;同字，而以为昧；&ldquo;分北三苗&rdquo;，&ldquo;北&rdquo;古&ldquo;别&rdquo;字，又训北，言北犹别也。若此之类，诚可怪也。玉人职曰天子执瑁以朝诸侯，谓之酒杯；天子面，谓之浣衣；古篆&ldquo;O&rdquo;字，反以为昧。甚违不知盖阙之义。于此数事，误莫大焉，宜命学官定此三事。又马融训注亦以为同者大同天下，今经益&ldquo;金&rdquo;就作&ldquo;铜&rdquo;字，诂训言天子副玺，虽皆不得，犹愈于玄。然此不定，臣没之后，而奋乎百世，虽世有知者，怀谦莫或奏正。又玄所注五经，违义尤甚者百六十七事，不可不正。行乎学校，传乎将来，臣窃耻之。&rdquo;翻放弃南方，云&ldquo;自恨疏节，骨体不媚，犯上获罪，当长没海隅，生无可与语，死以青蝇为吊客，使天下一人知己者，足以不恨。&rdquo;以典籍自慰，依易设象，以占吉凶。又以宋氏解玄颇有缪错，更为立法，并着明杨、释宋以理其滞。</p><p>臣松之案：翻云&ldquo;古大篆&ldquo;O&rdquo;字读当言&ldquo;柳&rdquo;，古&ldquo;柳&rdquo;&ldquo;O&rdquo;同字&rdquo;，窃谓翻言为然。故&ldquo;刘&rdquo;&ldquo;留&rdquo;&ldquo;聊&rdquo;&ldquo;柳&rdquo;同用此字，以从声故也，与日辰&ldquo;卯&rdquo;字字同音异。然汉书王莽传论卯金刀，故以为日辰之&ldquo;卯&rdquo;，今未能详正。然世多乱之，故翻所说云。荀，荀爽之别名。</p><p>初，山阴丁览，太末徐陵，或在县吏之中，或众所未识，翻一见之，便与友善，终成显名。㈠</p><p>㈠会稽典录曰：览字孝连，八岁而孤，家又单微，清身立行，用意不苟，推财从弟，以义让称。仕郡至功曹，守始平长。为人精微e净，门无杂宾。孙权深贵待之，未及擢用，会病卒，甚见痛惜，殊其门户。览子固，字子贱，本名密，避滕密，改作固。固在襁褓中，阚泽见而异之，曰：&ldquo;此儿后必致公辅。&rdquo;固少丧父，独与母居，家贫守约，色养致敬，族弟孤弱，与同寒温。翻与固同僚书曰：&ldquo;丁子贱塞渊好德，堂构克举，野无遗薪，斯之为懿，其美优矣。令德之后，惟此君嘉耳。&rdquo;历显位，孙休时固为左御史大夫，孙皓即位，迁司徒。皓悖虐，固与陆凯、孟宗同心忧国，年七十六卒。子弥，字钦远，仕晋，至梁州刺史。孙潭，光禄大夫。徐陵字元大，历三县长，所在着称，迁零陵太守。时朝廷俟以列卿之位，故翻书曰：&ldquo;元大受上卿之遇，叔向在晋，未若于今。&rdquo;其见重如此。陵卒，僮客土田或见侵夺，骆统为陵家讼之，求与丁览、卜清等为比，权许焉。陵子平，字伯先，童龀知名，翻甚爱之，屡称叹焉。诸葛恪为丹杨太守，讨山越，以平威重思虑，可与效力，请平为丞，稍迁武昌左部督，倾心接物，士卒皆为尽力。初，平为恪从事，意甚薄，及恪辅政，待平益疏。恪被害，子建亡走，为平部曲所得，平使遣去，别为佗军所获。平两妇归宗，敬奉情过乎厚。其行义敦笃，皆此类也。</p><p>在南十余年，年七十卒。㈠归葬旧墓，妻子得还。㈡</p><p>㈠吴书曰：翻虽在徙弃，心不忘国，常忧五溪宜讨，以辽东海绝，听人使来属，尚不足取，今去人财以求马，既非国利，又恐无获。欲谏不敢，作表以示吕岱，岱不报，为爱憎所白，复徙苍梧猛陵。</p><p>江表传曰：后权遣将士至辽东，于海中遭风，多所没失，权悔之，乃令曰：&ldquo;昔赵简子称诸君之唯唯，不如周舍之谔谔。虞翻亮直，善于尽言，国之周舍也。前使翻在此，此役不成。&rdquo;促下问交州，翻若尚存者，给其人船，发遣还都；若以亡者，送丧还本郡，使儿子仕宦。会翻已终。</p><p>㈡会稽典录曰：孙亮时，有山阴朱育，少好奇字，凡所特达，依体象类，造作异字千名以上。仕郡门下书佐。太守濮阳兴正旦宴见掾吏，言次，问：&ldquo;太守昔闻朱颍川问士于郑召公，韩吴郡问士于刘圣博，王景兴问士于虞仲翔，尝见郑、刘二答而未睹仲翔对也。钦闻国贤，思睹盛美有日矣，书佐宁识之乎？&rdquo;育对曰：&ldquo;往过习之。昔初平末年，王府君以渊妙之才，超迁临郡，思贤嘉善，乐采名俊，问功曹虞翻曰：&ldquo;闻玉出昆山，珠生南海，远方异域，各生珍宝。且曾闻士人叹美贵邦，旧多英俊，徒以远于京畿，含香未越耳。功曹雅好博古，宁识其人邪？&rdquo;翻对曰：&ldquo;夫会稽上应牵牛之宿，下当少阳之位，东渐巨海，西通五湖，南畅无垠，北渚浙江，南山攸居，实为州镇，昔禹会群臣，因以命之。山有金木鸟兽之殷，水有鱼盐珠蚌之饶，海岳精液，善生俊异，是以忠臣系踵，孝子连闾，下及贤女，靡不育焉。&rdquo;王府君笑曰：&ldquo;地势然矣，士女之名可悉闻乎？&rdquo;翻对曰：&ldquo;不敢及远，略言其近者耳。往者孝子句章董黯，尽心色养，丧致其哀，单身林野，鸟兽归怀，怨亲之辱，白日报仇，海内闻名，昭然光着。太中大夫山阴陈嚣，渔则化盗，居则让邻，感侵退藩，遂成义里，摄养车妪，行足厉俗，自扬子云等上书荐之，粲然传世。太尉山阴郑公，清亮质直，不畏强御。鲁相山阴钟离意，禀殊特之姿，孝家忠朝，宰县相国，所在遗惠，故取养有君子之□，鲁国有丹书之信。及陈宫、费齐皆上契天心，功德治状，记在汉籍，有道山阴赵晔，征士上虞王充，各洪才渊懿，学究道源，着书垂藻，骆驿百篇，释经传之宿疑，解当世之结，或上穷阴阳之奥秘，下摅人情之归极。交n刺史上虞綦毋俊，拔济一郡，让爵土之封。决曹掾上虞孟英，三世死义。主簿句章梁宏，功曹史余姚驷勋，主簿句章郑云，皆敦终始之义，引罪免居。门下督盗贼余姚伍隆，莫候反。主簿任光，章安小吏黄他，身当白刃，济君于难。扬州从事句章王修，委身授命，垂声来世。河内太守上虞魏少英，遭世屯蹇，忘家忧国，列在八俊，为世英彦。尚书乌伤杨乔，桓帝妻以公主，辞疾不纳。近故太尉上虞朱公，天姿聪亮，钦明神武，策无失谟，征无遗虑，是以天下义兵，思以为首。上虞女子曹娥，父溺江流，投水而死，立石碑纪，炳然着显。&rdquo;王府君曰：&ldquo;是既然矣，颍川有巢、许之逸轨，吴有太伯之三让，贵郡虽士人纷纭，于此足矣。&rdquo;翻对曰：&ldquo;故先言其近者耳，若乃引上世之事，及抗节之士，亦有其人。昔越王翳让位，逃于巫山之穴，越人薰而出之，斯非太伯之俦邪？且太伯外来之君，非其地人也。若以外来言之，则大禹亦巡于此而葬之矣。鄞大里黄公，e己暴秦之世，高祖即阼，不能一致，惠帝恭让，出则济难。征士余姚严遵，王莽数聘，抗节不行，光武中兴，然后俯就，矫手不拜，志陵云日。皆着于传籍，较然彰明，岂如巢、许，流俗遗谭，不见经传者哉？&rdquo;王府君笑曰：&ldquo;善哉话言也！贤矣，非君不着。太守未之前闻也。&rdquo;&rdquo;濮阳府君曰：&ldquo;御史所云，既闻其人，亚斯已下，书佐宁识之乎？&rdquo;育曰：&ldquo;瞻仰景行，敢不识之？近者太守上虞陈业，e身清行，志怀霜雪，贞亮之信，同操柳下，遭汉中微，委官弃禄，遁迹黟歙，以求其志，高邈妙踪，天下所闻，故(桓文)〔桓文林〕遗之尺牍之书，比竟三高。其聪明大略，忠直謇谔，则侍御史余姚虞翻、偏将军乌伤骆统。其渊懿纯德，则太子少傅山阴阚泽，学通行茂，作帝师儒。其雄姿武毅，立功当世，则后将军贺齐，勋成绩着。其探极秘术，言合神明，则太史令上虞吴范。其文章之士，立言粲盛，则御史中丞句章任奕，鄱阳太守章安虞翔，各驰文檄，晔若春荣。处士(邓)〔〕卢叙，弟犯公宪，自杀乞代。吴宁斯敦、山阴祁庚、上虞樊正，咸代父死罪。其女则松阳柳朱、永宁(瞿素)〔翟素〕，或一醮守节，丧身不顾，或遭寇劫贼，死不亏行。皆近世之事，尚在耳目。&rdquo;府君曰：&ldquo;皆海内之英也。吾闻秦始皇二十五年，以吴越地为会稽郡，治吴。汉封诸侯王，以何年复为郡，而分治于此？&rdquo;育对曰：&ldquo;刘贾为荆王，贾为英布所杀，又以刘濞为吴王。景帝四年，濞反诛，乃复为郡，治于吴。元鼎五年，除东越，因以其地为治，并属于此，而立东部都尉，后徙章安。阳朔元年，又徙治鄞，或有寇害，复徙句章。到永建四年，刘府君上书，浙江之北，以为吴郡，会稽还治山阴。自永建四年岁在己巳，以至今年，积百二十九岁。&rdquo;府君称善。是岁，吴之太平三年，岁在丁丑。育后仕朝，常在台阁，为东观令，遥拜清河太守，加位侍中，推刺占射，文艺多通。</p><p>翻有十一子，第四子汜最知名，永安初，从选曹郎为散骑中常侍，后为监军使者，讨扶严，病卒。㈠汜弟忠，宜都太守；㈡耸，越骑校尉，累迁廷尉，湘东、河间太守；㈢m，廷尉尚书，济阴太守。㈣</p><p></p> 