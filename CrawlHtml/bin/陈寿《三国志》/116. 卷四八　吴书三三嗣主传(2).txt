 <p>臣松之以为传称&ldquo;名以制义，义以出礼，礼以体政，政以正民。是以政成而民听，易则生乱&rdquo;。斯言之作，岂虚也哉！休欲令难犯，何患无名，而乃造无况之字，制不典之音，违明诰於前，垂嗤I於后代，不亦异乎！是以坟土未乾而妻子夷灭。师服之言，於是乎徵矣。</p><p>㈡臣松之按：察战吴官名号，今扬都有察战巷。</p><p>六年夏四月，泉陵言黄龙见。五月，交n郡吏吕兴等反，杀太守孙。先是科郡上手工千余人送建业，而察战至，恐复见取，故兴等因此扇动兵民，招 诱诸夷也。冬十月，蜀以魏见伐来告。癸未，建业石头小城火，烧西南百八十丈。甲申，使大将军丁奉督诸军向魏寿春，将军留平别诣施绩於南郡，议兵所向，将军 丁封、孙异如沔中，皆救蜀。蜀主刘禅降魏问至，然后罢。吕兴既杀孙，使使如魏，请太守及兵。丞相兴建取屯田万人以为兵。分武陵为天门郡。㈠</p><p>㈠吴历曰：是岁青龙见於长沙，白燕见於慈胡，赤雀见於豫章。</p><p>七年春正月，大赦。二月，镇军〔将军〕陆抗、抚军〔将军〕步协、征西将军留平、建平太守盛曼，率众围蜀巴东守将罗宪。夏四月，魏将新附督王稚浮 海入句章，略长吏(赏林)〔赀财〕及男女二百余口。将军孙越徼得一船，获三十人。秋七月，海贼破海盐，杀司盐校尉骆秀。使中书郎刘川发兵庐陵。豫章民张节 等为乱，众万余人。魏使将军胡烈步骑二万侵西陵，以救罗宪，陆抗等引军退。复分交州置广州。壬午，大赦。癸未，休薨，㈠时年三十，谥曰景皇帝。㈡</p><p>㈠江表传曰：休寝疾，口不能言，乃手书呼丞相濮阳兴入，令子□出拜之。休把兴臂，而指□以之。</p><p>㈡葛洪抱朴子曰：吴景帝时，戍将於广陵掘诸冢，取版以治城，所坏甚多。复发一大冢，内有重阁，户扇皆枢转可开闭，四周为徼道通车，其高可以乘 马。又铸铜为人数十枚，长五尺，皆大冠朱衣，执剑列侍灵座，皆刻铜人背后石壁，言殿中将军，或言侍郎、常侍。似公主之冢。破其棺，棺中有人，发已班白，衣 冠鲜明，面体如生人。棺中云母厚尺许，以白玉璧三十枚藉尸。兵人辈共举出死人，以倚冢壁。有一玉长一尺许，形似冬瓜，从死人怀中透出堕地。两耳及鼻孔中， 皆有黄金如枣许大，此则骸骨有假物而不朽之效也。</p><p>孙皓字元宗，权孙，和子也，一名彭祖，字皓宗。孙休立，封皓为乌程侯，遣就国。西湖民景养相皓当大贵，皓阴喜而不敢泄。休薨，是时蜀初亡，而交 n携叛，国内震惧，贪得长君。左典军万昔为乌程令，与皓相善，称皓才识明断，是长沙桓王之畴也，又加之好学，奉遵法度，屡言之於丞相濮阳兴、左将军张 布。兴、布说休妃太后朱，欲以皓为嗣。朱曰：&ldquo;我寡妇人，安知社稷之虑，苟吴国无损，宗庙有赖可矣。&rdquo;於是遂迎立皓，时年二十三。改元，大赦。是岁，於魏 咸熙元年也。</p><p>元兴元年八月，以上大将军施绩、大将军丁奉为左右大司马，张布为骠骑将军，加侍中，诸增位班赏，一皆如旧。九月，贬太后为景皇后，追谥父和曰文 皇帝，尊母何为太后。十月，封休太子л为豫章王，次子汝南王，次子梁王，次子陈王，立皇后滕氏。㈠皓既得志，粗暴骄盈，多忌讳，好酒色，大小失望。兴、布 窃悔之。或以谮皓，十一月，诛兴、布。十二月，孙休葬定陵。封后父滕牧为高密侯，㈡舅何洪等三人皆列侯。是岁，魏置交n太守之郡。晋文帝为魏相国，遣昔吴 寿春城降将徐绍、孙衔命赍书，陈事势利害，以申喻皓。㈢</p><p>㈠江表传曰：皓初立，发优诏，恤士民，开仓禀，振贫乏，科出宫女以配无妻，禽兽扰於苑者皆放之。当时翕然称为明主。</p><p>㈡吴历曰：牧本名密，避丁密，改名牧，丁密避牧，改名为固。</p><p>㈢汉晋春秋载晋文王与皓书曰：&ldquo;圣人称有君臣然后有上下礼义，是故大必字小，小必事大，然后上下安服，群生获所。逮至末涂，纯德既毁，剿民之 命，以争强於天下，违礼顺之至理，则仁者弗由也。方今主上圣明，覆挝尥猓仆备位宰辅，属当国重。唯华夏乖殊，方隅圮裂，六十余载，金革亟动，无年不战， 暴骸丧元，困悴罔定，每用悼心，坐以待旦。将欲止戈兴仁，为百姓请命，故分命偏师，平定蜀汉，役未经年，全军独克。于时猛将谋夫，朝臣庶士，咸以奉天时之 宜，就既征之军，藉吞敌之势，宜遂回旗东指，以临吴境。舟师泛江，顺流而下，陆军南辕，取径四郡，兼成都之械，漕巴汉之粟，然后以中军整旅，三方云会，未 及浃辰，可使江表}平，南夏顺轨。然国朝深惟伐蜀之举，虽有静难之功，亦悼蜀民独罹其害，战於绵竹者，自元帅以下并受斩戮，伏尸蔽地，血流丹野。一之於 前，犹追恨不忍，况重之於后乎？是故旋师按甲，思与南邦共全百姓之命。夫料力忖势，度资量险，远考古昔废兴之理，近鉴西蜀安危之效，隆德保祚，去危即顺， 屈己以宁四海者，仁哲之高致也；履危偷安，陨德覆祚，而不称於后世者，非智者之所居也。今朝廷遣徐绍、孙献书喻怀，若书御於前，必少留意，回虑革算，结 欢弭兵，共为一家，惠矜吴会，施及中土，岂不泰哉！此昭心之大原也，敢不承受。若不获命，则普天率土，期於大同，虽重干戈，固不获已也。&rdquo;</p><p>甘露元年三月，皓遣使随绍、报书曰：&ldquo;知以高世之才，处宰辅之任，渐导之功，勤亦至矣。孤以不德，阶承统绪，思与贤良共济世道，而以壅隔未有 所缘，嘉意允著，深用依依。今遣光禄大夫纪陟、五官中郎将弘G宣明至怀。&rdquo;㈠绍行到濡须，召还杀之，徙其家属建安，始有白绍称美中国者故也。夏四月，蒋陵 言甘露降，於是改年大赦。秋七月，皓逼杀景后朱氏，亡不在正殿，於苑中小屋治丧，众知其非疾病，莫不痛切。又送休四子於吴小城，寻复追杀大者二人。九月， 从西陵督步阐表，徙都武昌，御史大夫丁固、右将军诸葛靓镇建业。陟、G至洛，遇晋文帝崩，十一月，乃遣还。皓至武昌，又大赦。以零陵南部为始安郡，桂阳南 部为始兴郡。十二月，晋受禅。</p><p>㈠江表传曰：皓书两头言白，称名言而不著姓。</p><p>吴录曰：陟字子上，丹杨人。初为中书郎，孙峻使诘南阳王和，令其引分。陟密使令正辞自理，峻怒。陟惧，闭门不出。孙休时，父亮为尚书令，而陟为中书令，每朝会，诏以屏风隔其座。出为豫章太守。</p><p>干宝晋纪曰：陟、G奉使如魏，入境而问讳，入国而问俗。寿春将王布示之马射，既而问之曰：&ldquo;吴之君子亦能斯乎？&rdquo;陟曰：&ldquo;此军人骑士肄业所及， 士大夫君子未有为之者矣。&rdquo;布大惭。既至，魏帝见之，使问曰：&ldquo;来时吴王何如？&rdquo;陟对曰：&ldquo;来时皇帝临轩，百寮陪位，御膳无恙。&rdquo;晋文王飨之，百寮毕 会，使者告曰：&ldquo;某者安乐公也，某者匈奴单于也。&rdquo;陟曰：&ldquo;西主失土，为君王所礼，位同三代，莫不感义，匈奴边塞难羁之国，君王怀之，亲在坐席，此诚威 恩远著。&rdquo;又问：&ldquo;吴之戍备几何？&rdquo;对曰：&ldquo;自西陵以至江都，五千七百里。&rdquo;又问曰：&ldquo;道里甚远，难为坚固？&rdquo;对曰：&ldquo;疆界虽远，而其险要必争之地，不过 数四，犹人虽有八尺之躯靡不受患，其护风寒亦数处耳。&rdquo;文王善之，厚为之礼。</p><p>臣松之以为人有八尺之体靡不受患，防护风寒岂唯数处？取譬若此，未足称能。若曰譬如金城万雉，所急防者四门而已。方陟此对，不犹愈乎！</p><p>吴录曰：皓以诸父与和相连及者，家属皆徙东冶，唯陟以有密旨，特封子孚都亭侯。孚弟瞻，字思远，入仕晋骠骑将军。弘G，曲阿人，弘咨之孙，权外甥也。G后至中书令、太子少傅。</p><p>宝鼎元年正月，遣大鸿胪张俨、五官中郎将丁忠吊祭晋文帝。及还，俨道病死。㈠忠说皓曰：&ldquo;北方守战之具不设，弋阳可袭而取。&rdquo;皓访群臣，镇西大 将军陆凯曰：&ldquo;夫兵不得已而用之耳，且三国鼎立已来，更相侵伐，无岁宁居。今强敌新并巴蜀，有兼土之实，而遣使求亲，欲息兵役，不可谓其求援於我。今敌形 势方强，而欲徼幸求胜，未见其利也。&rdquo;车骑将军刘纂曰：&ldquo;天生五才，谁能去兵？谲诈相雄，有自来矣。若其有阙，庸可弃乎？宜遣间谍，以观其势。&rdquo;皓阴纳纂 言，且以蜀新平，故不行，然遂自绝。八月，所在言得大鼎，於是改年，大赦。以陆凯为左丞相，常侍万为右丞相。冬十月，永安山贼施但等聚众数千人，㈡劫皓 庶弟永安侯谦出乌程，取孙和陵上鼓吹曲盖。比至建业，众万余人。丁固、诸葛靓逆之於牛屯，大战，但等败走。获谦，谦自杀。㈢分会稽为东阳郡，分吴、丹杨为 吴兴郡。㈣</p><p>㈠吴录曰：俨字子节，吴人也。弱冠知名，历显位，以博闻多识，拜大鸿胪。使於晋，皓谓俨曰：&ldquo;今南北通好，以君为有出境之才，故相屈行。&rdquo;对 曰：&ldquo;皇皇者华，蒙其荣耀，无古人延誉之美，磨厉锋锷，思不辱命。&rdquo;既至，车骑将军贾充、尚书令裴秀、侍中荀勖等欲以所不知而不能屈。尚书仆射羊祜、尚 书何桢并结缟带之好。</p><p>㈡吴录曰：永安今武康县也。</p><p>㈢汉晋春秋曰：初望气者云荆州有王气破扬州而建业宫不利，故皓徙武昌，遣使者发民掘荆州界大臣名家冢与山冈连者以厌之。既闻但反，自以为徙土得计也。使数百人鼓Y入建业，杀但妻子，云天子使荆州兵来破扬州贼，以厌前气。</p><p>㈣皓诏曰：&ldquo;古者分土建国，所以褒赏贤能，广树O屏。秦毁五等为三十六郡，汉室初兴，]立乃至百王，因事制宜，盖无常数也。今吴郡阳羡、永安、 余杭、临水及丹杨故鄣、安吉、原乡、於潜诸县，地势水流之便，悉注乌程，既宜立郡以镇山越，且以O卫明陵，奉承大祭，不亦可乎！其亟分此九县为吴兴郡，治 乌程。&rdquo;以零陵北部为邵陵郡。十二月，皓还都建业，卫将军滕牧留镇武昌。</p><p>二年春，大赦。右丞相万上镇巴丘。夏六月，起显明宫，㈠冬十二月，皓移居之。是岁，分豫章、庐陵、长沙为安成郡。</p><p>㈠太康三年地记曰：吴有太初宫，方三百丈，权所起也。昭明宫方五百丈，皓所作也。避晋讳，故曰显明。</p><p>吴历云：显明在太初之东。</p><p>江表传曰：皓营新宫，二千石以下皆自入山督摄伐木。又破坏诸营，大开园囿，起土山楼观，穷极伎巧，功役之费以亿万计。陆凯固谏，不从。</p><p>三年春二月，以左右御史大夫丁固、孟仁为司徒、司空。㈠秋九月，皓出东关，丁奉至合肥。是岁，遣交州刺史刘俊、前部督则等入击交n，为晋将毛炅等所破，皆死，兵散还合浦。</p><p>㈠吴书曰：初，固为尚书，梦松树生其腹上，谓人曰：&ldquo;松字十八公也，后十八岁，吾其为公乎！&rdquo;卒如梦焉。</p><p>建衡元年春正月，立子瑾为太子，及淮阳、东平王。冬十月，改年，大赦。十一月，左丞相陆凯卒。遣监军虞汜、威南将军薛、苍梧太守陶璜由荆州，监军李勖、督军徐存从建安海道，皆就合浦击交n。</p><p>二年春。万还建业。李勖以建安道不通利，杀导将冯斐，引军还。三月，天火烧万余家，死者七百人。夏四月，左大司马施绩卒。殿中列将何定曰：&ldquo;少府李勖枉杀冯斐，擅彻军退还。&rdquo;勖及徐存家属皆伏诛。秋九月，何定将兵五千人上夏口猎。都督孙秀奔晋。是岁大赦。</p><p>三年春正月晦，皓举大众出华里，皓母及妃妾皆行，东观令华等固争，乃还。㈠是岁，汜、璜破交n，禽杀晋所置守将，九真、日南皆还属。㈡大赦，分交n为新昌郡。诸将破扶严，置武平郡。以武昌督范慎为太尉。右大司马丁奉、司空孟仁卒。㈢西苑言凤凰集，改明年元。</p><p>㈠江表传曰：初丹杨刁玄使蜀，得司马徽与刘M论运命历数事。玄诈增其文以诳国人曰：&ldquo;黄旗紫盖见於东南，终有天下者，荆、扬之君乎！&rdquo;又得中国 降人，言寿春下有童谣曰&ldquo;吴天子当上&rdquo;。皓闻之，喜曰：&ldquo;此天命也。&rdquo;即载其母妻子及后宫数千人，从牛渚陆道西上，云青盖入洛阳，以顺天命。行遇大雪，道 涂陷坏，兵士被甲持仗，百人共引一车，寒冻殆死。兵人不堪，皆曰：&ldquo;若遇敌便当倒戈耳。&rdquo;皓闻之，乃还。</p><p>㈡汉晋春秋曰：初霍弋遣杨稷、毛炅等戍，与之誓曰：&ldquo;若贼围城，未百日而降者，家属诛；若过百日而城没者，刺史受其罪。&rdquo;稷等日未满而粮尽，乞 降於璜。璜不许，而给粮使守。吴人并谏，璜曰：&ldquo;霍弋已死，无能来者，可须其粮尽，然后乃受，使彼来无罪，而我取有义，内训吾民，外怀邻国，不亦可乎！&rdquo; 稷、炅粮尽，救不至，乃纳之。</p><p></p> 