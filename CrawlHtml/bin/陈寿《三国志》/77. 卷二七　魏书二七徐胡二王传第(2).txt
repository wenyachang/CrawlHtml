 <p>　㈠国语曰：范文子暮退於朝，武子曰：&ldquo;何暮也？&rdquo;对曰：&ldquo;有秦客C辞于朝，大夫莫之能对也，吾知三焉。&rdquo;武子怒曰：&ldquo;大夫非不能也，让父兄也。尔童子而三掩人於朝，吾不在，晋国亡无日也。&rdquo;击之以杖，折其委笄。臣松之案：对秦客者，范燮也。此云范，盖误也。</p><p>㈡臣松之以为援之此诫，可谓切至之言，不刊之训也。凡道人过失，盖谓居室之愆，人未之知，则由己而发者也。若乃行事，得失已暴于世，因其善恶， 即以为诫，方之于彼，则有愈焉。然援诫称龙伯高之美，言杜季良之恶，致使事彻时主，季良以败。言之伤人，孰大於此？与其所诫，自相违伐。</p><p>㈢世语曰：黄初中，孙权通章表。伟以白衣登江上，与权交书求赂，欲以交结京师，故诛之。</p><p>㈣伯益名奕，郭嘉之子。</p><p>㈤臣松之以为文舒复拟则文渊，显言人之失。魏讽、曹伟，事陷恶逆，著以为诫，差无可尤。至若郭伯益、刘公郑虽其人皆往，善恶有定；然既友之於 昔，不宜复毁之於今，而乃形于翰墨，永传后叶，於旧交则违久要之义，於子孙则扬人前世之恶。於夫鄙怀，深所不取。善乎东方之诫子也，以首阳为拙，柳下为 工，寄旨古人，无伤当时。方之马、王，不亦远哉！</p><p>㈥昭先名嘏。别传曰：嘏，乐安博昌人。世为著姓，夙智性成，故乡人为之语曰：&ldquo;蒋氏翁，任氏童。&rdquo;父恚字子，以至行称。汉末，黄巾贼起，天 下饥荒，人民相食。寇到博昌，闻硇兆郑乃相谓曰：&ldquo;宿闻任子，天下贤人也。今虽作贼，那可入其乡邪？&rdquo;遂相帅而去。由是声闻远近，州郡并招举孝廉，历 酸枣、祝阿令。嘏八岁丧母，号泣不绝声，自然之哀，同於成人，故幼以至性见称。年十四始学，疑不再问，三年中诵五经，皆究其义，兼包群言，无不综览，於时 学者号之神童。遂遇荒乱，家贫卖鱼，会官税鱼，鱼贵数倍，嘏取直如常。又与人共买生口，各雇八匹。后生口家来赎，时价直六十匹。共买者欲随时价取赎，嘏自 取本价八匹。共买者惭，亦还取本价。比居者擅耕嘏地数十亩种之，人以语嘏，嘏曰：&ldquo;我自以借之耳。&rdquo;耕者闻之，惭谢还地。及邑中争讼，皆诣嘏质之，然后意 厌。其子弟有不顺者，父兄窃数之曰：&ldquo;汝所行，岂可令任君知邪！&rdquo;其礼教所化，率皆如此。会太祖创业，召海内至德，嘏应其举，为临侯庶子、相国东曹属、 尚书郎。文帝时，为黄门侍郎。每纳忠言，辄手书怀本，自在禁省，归书不封。帝嘉其淑慎，累迁东郡、赵郡、河东太守，所在化行，有遗风余教。嘏为人淳粹凯 悌，虚己若不足，恭敬如有畏。其身履义，皆沈默潜行，不显其美，故时人少得称之。著书三十八篇，凡四万余言。嘏卒后，故吏东郡程威、赵国刘固、河东上官 崇等，录其事行及所著书奏之。诏下秘书，以贯群言。</p><p>青龙四年，诏&ldquo;欲得有才智文章，谋虑渊深，料远若近，视昧而察，筹不虚运，策弗徒发，端一小心，清密静，乾乾不解，志尚在公者，无限年齿，勿 拘贵贱，卿校已上各举一人&rdquo;。太尉司马宣王以昶应选。正始中，转在徐州，封武观亭侯，迁征南将军，假节都督荆、豫诸军事。昶以为国有常众，战无常胜；地有 常险，守无常势。今屯宛，去襄阳三百余里，诸军散屯，船在宣池，有急不足相赴，乃表徙治新野，习水军于二州，广农垦殖，仓谷盈积。</p><p>嘉平初，太傅司马宣王既诛曹爽，乃奏博问大臣得失。昶陈治略五事：其一，欲崇道笃学，抑绝浮华，使国子入太学而庠序；其二，欲用考试，考试犹 准绳也，未有舍准绳而意正曲直，废黜陟而空论能否也；其三，欲令居官者久於其职，有治绩则就增位赐爵；其四，欲约官实禄，励以廉耻，不使与百姓争利；其 五，欲绝侈靡，务崇节俭，令衣服有章，上下有叙，储谷畜帛，反民於朴。诏书褒赞。因使撰百官考课事，昶以为唐虞虽有黜陟之文，而考课之法不垂。周制冢宰之 职，大计群吏之治而诛赏，又无校比之制。由此言之，圣主明於任贤，略举黜陟之体，以委达官之长，而总其统纪，故能否可得而知也。其大指如此。</p><p>二年，昶奏：&ldquo;孙权流放良臣，m庶分争，可乘衅而制吴、蜀；白帝、夷陵之间，黔、巫、秭归、房陵皆在江北，民夷与新城郡接，可袭取也。&rdquo;乃遣新 城太守州泰袭巫、秭归、房陵，荆州刺史王基诣夷陵，昶诣江陵，两岸引竹a为桥，渡水击之。贼奔南岸，凿七道并来攻。於是昶使积弩同时俱发，贼大将施绩夜遁 入江陵城，追斩数百级。昶欲引致平地与合战，乃先遣五军案大道发还，使贼望见以喜之，以所获铠马甲首，驰环城以怒之，设伏兵以待之。绩果追军，与战，克 之。绩遁走，斩其将锺离茂、许F，收其甲首旗鼓珍宝器仗，振旅而还。王基、州泰皆有功。於是迁昶征南大将军、仪同三司，进封京陵侯。丘俭、文钦作乱，引 兵拒俭、钦有功，封二子亭侯、关内侯，进位骠骑将军。诸葛诞反，昶据夹石以逼江陵，持施绩、全熙使不得东。诞既诛，诏曰：&ldquo;昔孙膑佐赵，直凑大梁。西兵骤 进，亦所以成东征之势也。&rdquo;增邑千户，并前四千七百户，迁司空，持节、都督如故。甘露四年薨，谥曰穆侯。子浑嗣，咸熙中为越骑校尉。㈠</p><p>㈠案晋书：浑自越骑入晋，累居方任，平吴有功，封一子江陵侯，位至司徒。浑子济，字武子，有隽才令望，为河南尹、太仆。早卒，追赠骠骑将军。浑 弟深，冀州刺史。深弟湛，字处冲，汝南太守。湛子承，字安期，东海内史。承子述，字怀祖，尚书令、卫将军。述子坦之，字文度，北中郎将，徐、级州刺史。 昶诸子中，湛最有德誉，而承亦自为名士，述及坦之并显重於世，为时盛门云。自湛已下事，见晋阳秋也。</p><p>王基字伯舆，东莱曲城人也。少孤，与叔父翁居。翁抚养甚笃，基亦以孝称。年十七，郡召为吏，非其好也，遂去，入琅邪界游学。黄初中，察孝廉，除 郎中。是时青土初定，刺史王凌特表请基为别驾，后召为秘书郎，凌复请还。顷之，司徒王朗辟基，凌不遣。朗书劾州曰：&ldquo;凡家臣之良，则升于公辅，公臣之良， 则入于王职，是故古者侯伯有贡士之礼。今州取宿卫之臣，留秘阁之吏，所希闻也。&rdquo;凌犹不遣。凌流称青土，盖亦由基协和之辅也。大将军司马宣王辟基，未至， 擢为中书侍郎。</p><p>明帝盛宫室，百姓劳瘁。基上疏曰：&ldquo;臣闻古人以水喻民，曰&lsquo;水所以载舟，亦所以覆舟&rsquo;。故在民上者，不可以不戒惧。夫民逸则虑易，苦则思难， 是以先王居之以约俭，俾不至於生患。昔颜渊云东野子之御，马力尽矣而求进不已，是以知其将败。今事役劳苦，男女离旷，原陛下深察东野之弊，留意舟水之喻， 息奔驷於未尽，节力役於未困。昔汉有天下，至孝文时唯有同姓诸侯，而贾谊忧之曰：&lsquo;置火积薪之下而寝其上，因谓之安也。&rsquo;今寇贼未殄，猛将拥兵，检之则无 以应敌，久之则难以遗后，当盛明之世，不务以除患，若子孙不竞，社稷之忧也。使贾谊复起，必深切于曩时矣。&rdquo;</p><p>散骑常侍王肃著诸经传解及论定朝仪，改易郑玄旧说，而基据持玄义，常与抗衡。迁安平太守，公事去官。大将军曹爽请为从事中郎，出为安丰太守。郡 接吴寇，为政清严有威惠，明设防备，敌不敢犯。加讨寇将军。吴尝大发众集建业，扬声欲入攻扬州，刺史诸葛诞使基策之。基曰：&ldquo;昔孙权再至合肥，一至江夏， 其后全琮出庐江，朱然寇襄阳，皆无功而还。今陆逊等已死，而权年老，内无贤嗣，中无谋主。权自出则惧内衅卒起，痈疽发溃；遣将则旧将已尽，新将未信。此不 过欲补定支党，还自保护耳。&rdquo;后权竟不能出。时曹爽专柄，风化陵迟，基著时要论以切世事。以疾徵还，起家为河南尹，未拜，爽伏诛，基尝为爽官属，随例罢。</p><p>其年为尚书，出为荆州刺史，加扬烈将军，随征南王昶击吴。基别袭步协於夷陵，协闭门自守。基示以攻形，而实分兵取雄父邸阁，收米三十余万斛，虏 安北将军谭正，纳降数千口。於是移其降民，置夷陵县。赐爵关内侯。基又表城上昶，徙江夏治之，以肯目冢由是贼不敢轻越江。明制度，整军农，兼学校，南 方称之。时朝廷议欲伐吴，诏基量进趣之宜。基对曰：&ldquo;夫兵动而无功，则威名折於外，财用穷於内，故必全而后用也。若不资通川聚粮水战之备，则虽积兵江内， 无必渡之势矣。今江陵有沮、漳二水，溉灌膏腴之田以千数。安陆左右，陂池沃衍。若水陆并农，以实军资，然后引兵诣江陵、夷陵，分据夏口，顺沮、漳，资水浮 谷而下。贼知官兵有经久之势，则拒天诛者意沮，而向王化者益固。然后率合蛮夷以攻其内，精卒劲兵以讨其外，则夏口以上必拔，而江外之郡不守。如此，吴、蜀 之交绝，交绝而吴禽矣。不然，兵出之利，未可必矣。&rdquo;於是遂止。</p><p>司马景王新统政，基书戒之曰：&ldquo;天下至广，万机至猥，诚不可不矜矜业业，坐而待旦也。夫志正则众邪不生，心静则众事不躁，思虑审定则教令不烦， 亲用忠良则远近协服。故知和远在身，定众在心。许允、傅嘏、袁侃、崔赞皆一时正士，有直质而无流心，可与同政事者也。&rdquo;景王纳其言。</p><p>高贵乡公即尊位，进封常乐亭侯。丘俭、文钦作乱，以基为行监军、假节，统许昌军，m与景王会於许昌。景王曰：&ldquo;君筹俭等何如？&rdquo;基曰：&ldquo;淮南 之逆，非吏民思乱也，俭等诳胁迫惧，畏目下之戮，是以尚群聚耳。若大兵临浚必土崩瓦解，俭、钦之首，不终朝而县於军门矣。&rdquo;景王曰：&ldquo;善。&rdquo;乃令基居军 前。议者咸以俭、钦G悍，难与争锋。诏基停驻。基以为：&ldquo;俭等举军足以深入，而久不进者，是其诈伪已露，众心疑沮也。今不张示威形以副民望，而停军高垒， 有似畏懦，非用兵之势也。若或虏略民人，又州郡兵家为贼所得者，更怀离心；俭等所迫胁者，自顾罪重，不敢复还，此为错兵无用之地，而成奸宄之源。吴寇因 之，则淮南非国家之有，谯、沛、汝、豫危而不安，此计之大失也。军宜速进据南顿，南顿有大邸阁，计足军人四十日粮。保坚城，因积谷，先人有夺人之心，此平 贼之要也。&rdquo;基屡请，乃听进据氵隐水。既至，复言曰：&ldquo;兵闻拙速，未睹工迟之久。方今外有强寇，内有叛臣，若不时决，则事之深浅未可测也。议者多欲将军持 重。将军持重是也，停军不进非也。持重非不行之谓也，进而不可犯耳。今据坚城，保壁垒，以积实资虏，县运军粮，甚非计也。&rdquo;景王欲须诸军集到，犹尚未许。 基曰：&ldquo;将在军，君令有所不受。彼得则利，我得亦利，是谓争城，南顿是也。&rdquo;遂辄进据南顿，俭等从项亦争欲往，发十余里，闻基先到，复还保项。时贾荽淌 邓艾屯乐嘉，俭使文钦将兵袭艾。基知其势分，进兵肯睿俭众遂败。钦等已平，迁镇南将军，都督豫州诸军事，领豫州刺史，进封安乐乡侯。上疏求分户二百，赐 叔父子乔爵关内侯，以报叔父拊育之德。有诏特听。</p><p>诸葛诞反，基以本官行镇东将军，都督扬、豫诸军事。时大军在项，以贼兵精，诏基敛军坚垒。基累启求进讨。会吴遣朱异来救诞，军於安城。基又被诏 引诸军转据北山，基谓诸将曰：&ldquo;今围垒转固，兵马向集，但当精守备以待越逸，而更移兵守险，使得放纵，虽有智者不能善后矣。&rdquo;遂守便宜上疏曰：&ldquo;今与贼 家对敌，当不动如山。若迁移依险，人心摇荡，於势大损。诸军并据深沟高垒，众心皆定，不可倾动，此御兵之要也。&rdquo;书奏，报听。大将军司马文王进屯丘头，分 部围守，各有所统。基督城东城南二十六军，文王敕军吏入镇南部界，一不得有所遣。城中食尽，昼夜攻垒，基辄拒击，破之。寿春既拔，文王与基书曰：&ldquo;初议者 云云，求移者甚众，时未临履，亦谓宜然。将军深算利害，独秉固志，上违诏命，下拒众议，终至制敌禽贼，虽古人所述，不是过也。&rdquo;文王欲遣诸将轻兵深入，招 迎唐咨等子弟，因衅有荡覆吴之势。基谏曰：&ldquo;昔诸葛恪乘东关之胜，竭江表之兵，以围新城，城既不拔，而众死者太半。姜维因洮上之利，轻兵深入，粮饷不继， 军覆上。夫大捷之后，上下轻敌，轻敌则虑难不深。今贼新败於外，又内患未弭，是其备设虑之时也。且兵出逾年，人有归志，今俘馘十万，罪人斯得，自历代 征伐，未有全兵独克如今之盛者也。武皇帝克袁绍於官渡，自以所获已多，不复追奔，惧挫威也。&rdquo;文王乃止。以淮南初定，转基为征东将军，都督扬州诸军事，进 封东武侯。基上疏固让，归功参佐，由是长史司马等七人皆侯。</p><p>是岁，基母卒，诏z其凶问，迎基父豹丧合葬洛阳，追赠豹北海太守。甘露四年，转为征南将军，都督荆州诸军事。常道乡公即尊位，增邑千户，并前五千七百户。前后封子二人亭侯、关内侯。</p><p>景元二年，襄阳太守表吴贼邓由等欲来归化，基被诏，当因此震荡江表。基疑其诈，驰驿陈状。且曰：&ldquo;嘉平以来，累有内难，当今之务，在于镇安社 稷，绥宁百姓，未宜动众以求外利。&rdquo;文王报书曰：&ldquo;凡处事者，多曲相从顺，鲜能确然共尽理实。诚感忠爱，每见规示，辄敬依来指。&rdquo;后由等竟不降。㈠</p><p>㈠司马彪战略载基此事，详於本传。曰：&ldquo;景元二年春三月，襄阳太守胡烈表上&lsquo;吴贼邓由、李光等，同谋十八屯，欲来归化，遣将张吴、邓生，并送质 任。克期欲令郡军临江迎拔&rsquo;。大将军司马文王启闻。诏征南将军王基部分诸军，使烈督万人径造沮水，荆州、义阳南屯宜城，承书夙发。若由等如期到者，便当因 此震荡江表。基疑贼诈降，诱致官兵，驰驿止文王，说由等可疑之状。&lsquo;且当清澄，未宜便举重兵深入应之&rsquo;。又曰：&lsquo;夷陵东道，当由车御，至赤岸乃得渡沮，西 道当出箭G口，乃趣平土，皆山险狭，竹木丛蔚，卒有要害，弩马不陈。今者筋角弩弱，水潦方降，废盛农之务，徼难必之利，此事之危者也。昔子午之役，兵行数 百里而值霖雨，桥阁破坏，后粮腐败，前军县乏。姜维深入，不待辎重，士众饥饿，覆军上。文钦、唐咨，举吴重兵，昧利寿春，身没不反。此皆近事之鉴戒也。 嘉平以来，累有内难。当今之宜，当镇安社稷，抚宁上下，力农务本，怀柔百姓，未宜动众以求外利也。得之未足为多，失之伤损威重。&rsquo;文王累得基书，意疑。寻 敕诸军已上道者，且权停住所在，须后节度。基又言于文王曰：&lsquo;昔汉祖纳郦生之说，欲封六国，寤张良之谋，而趣销印。基谋虑浅短，诚不及留侯，亦惧襄阳有食 其之谬。&rsquo;文王於是遂罢军严，后由等果不降。&rdquo;</p><p>是岁基薨，追赠司空，谥曰景侯。子徽嗣，早卒。咸熙中，开建五等，以基著勋前朝，改封基孙M，而以东武余邑赐一子爵关内侯。晋室践阼，下诏曰：&ldquo;故司空王基既著德立勋，又治身清素，不营产业，久在重任，家无私积，可谓身没行显，足用励俗者也。其以奴婢二人赐其家。&rdquo;</p><p>评曰：徐邈清尚弘通，胡质素业贞粹，王昶开济识度，王基学行坚白，皆掌统方任，垂称著绩。可谓国之良臣，时之彦士矣。</p> 