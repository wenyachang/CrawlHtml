 <p>杜袭字子绪，颍川定陵人也。曾祖父安，祖父根，著名前世。㈠袭避乱荆州，刘表待以宾礼。同郡繁钦数见奇於表，袭喻之曰：&ldquo;吾所以与子俱来者，徒 欲龙蟠幽薮，待时凤翔。岂谓刘牧当为拨乱之主，而规长者委身哉？子若见能不已，非吾徒也。吾其与子绝矣！&rdquo;钦慨然曰：&ldquo;请敬受命。&rdquo;袭遂南m长沙。</p><p>㈠先贤行状曰：安年十岁，名称乡党。至十三，入太学，号曰神童。既名知人，清高绝俗。洛阳令周纡数候安，安常逃避不见。时贵戚慕安高行，多有与 书者，辄不发，以虑后患，常凿壁藏书。后诸与书者果有大罪，推捕所与交通者，吏至门，安乃发壁出书，印封如故，当时皆嘉其虑远。三府并辟，公车特徵，拜宛 令。先是宛有报雠者，其令不忍致理，将与俱亡。县中豪强有告其处者，致捕得。安深疾恶之，到官治戮，肆之於。惧有司绳弹，遂自免。后徵拜巴郡太守，率身 正下，以礼化俗。以病卒官，时服薄敛，素器不漆，子自将车。州郡贤之，表章坟墓。根举孝廉，除郎中。时和熹邓后临朝，外戚横恣，安帝长大，犹未归政。根乃 与同时郎上书直谏，邓后怒，收根等伏诛。诛者皆绢囊盛，於殿上扑地。执法者以根德重事公，默语行事人，使不加力。诛讫，车载城外，根以扑轻得苏息，遂闭目 不动摇。经三日，乃密起逃窜，为宜城山中酒家客，积十五年，酒家知其贤，常厚敬待。邓后崩，安帝谓根久死。以根等忠直，普下天下，录见诛者子孙。根乃自 出，徵诣公车，拜符节令。或问根：&ldquo;往日遭难，天下同类知故不少，何至自苦历年如此？&rdquo;根答曰：&ldquo;周旋人间，非绝迹之处。邂逅发露，祸及亲知，故不为 也。&rdquo;迁济阴太守，以德让为政，风移俗改。年七十八以寿终，棺不加漆，敛以时服。长吏下车，常先诣安、根墓致祠。</p><p>建安初，太祖迎天子都许。袭逃还乡里，太祖以为西鄂长。县滨南境，寇贼纵横。时长吏皆敛民保城郭，不得农业。野荒民困，仓庾空虚。袭自知恩结於 民，乃遣老弱各分散就田业，留丁强备守，吏民欢悦。会荆州出步骑万人来攻城，袭乃悉召县吏民任拒守者五十余人，与之要誓。其亲戚在外欲自营护者，恣听遣 出；皆叩头原致死。於是身执矢石，率与戮力。吏民感恩，咸为用命。临陈斩数百级，而袭众死者三十余人，其余十八人尽被创，贼得入城。袭帅伤痍吏民决围得 出，死丧略尽，而无反背者。遂收散民，徙至摩陂营，吏民慕而从之如归。㈠</p><p>㈠九州春秋曰：建安六年，刘表攻西鄂，西鄂长杜子绪帅县男女婴城而守。时南阳功曹柏孝长亦在城中，闻兵攻声，恐惧，入室闭户，牵被覆头。相攻半日，稍敢出面。其明，侧立而听。二日，往出户问消息。至四五日，乃更负J亲斗，语子绪曰：&ldquo;勇可习也。&rdquo;</p><p>司隶锺繇表拜议郎参军事。荀又荐袭，太祖以为丞相军祭酒。魏国既建，为侍中，与王粲、和洽并用。粲强识博闻，故太祖游观出入，多得骖乘，至其 见敬不及洽、袭。袭尝独见，至于夜半。粲性躁竞，起坐曰：&ldquo;不知公对杜袭道何等也？&rdquo;洽笑答曰：&ldquo;天下事岂有尽邪？卿昼侍可矣，悒悒於此，欲兼之乎！&rdquo;后 袭领丞相长史，随太祖到汉中讨张鲁。太祖还，拜袭驸马都尉，留督汉中军事。绥怀开导，百姓自乐出徙洛、者，八万余口。夏侯渊为刘备所没，军丧元帅，将士 失色。袭与张A、郭淮纠摄诸军事，权宜以A为督，以一众心，三军遂定。太祖东还，当选留府长史，镇守长安，主者所选多不当，太祖令曰：&ldquo;释骐骥而不乘，焉 皇皇而更索？&rdquo;遂以袭为留府长史，驻关中。</p><p>时将军许攸拥部曲，不附太祖而有慢言。太祖大怒，先欲伐之。群臣多谏：&ldquo;可招怀攸，共讨强敌。&rdquo;太祖横刀於膝，作色不听。袭入欲谏，太祖逆谓之 曰：&ldquo;吾计以定，卿勿复言。&rdquo;袭曰：&ldquo;若殿下计是邪，臣方助殿下成之；若殿下计非邪，虽成宜改之。殿下逆臣，令勿言之，何待下之不阐乎？&rdquo;太祖曰：&ldquo;许攸 慢吾，如何可置乎？&rdquo;袭曰：&ldquo;殿下谓许攸何如人邪？&rdquo;太祖曰：&ldquo;凡人也。&rdquo;袭曰：&ldquo;夫惟贤知贤，惟圣知圣，凡人安能知非凡人邪？方今豺狼当路而狐狸是先， 人将谓殿下避强攻弱，进不为勇，退不为仁。臣闻千钧之弩不为鼷鼠发机，万石之锺不以莛撞起音，今区区之许攸，何足以劳神武哉？&rdquo;太祖曰：&ldquo;善。&rdquo;遂厚抚 攸，攸即归服。时夏侯尚快短子，情好至密。袭谓尚非益友，不足殊待，以闻太祖。文帝初甚不悦，后乃追思。语在尚传。其柔而不犯，皆此类也。</p><p>文帝即王位，赐爵关内侯。及践阼，为督军粮御史，封武平亭侯，更为督军粮执法，入为尚书。明帝即位，进封平阳乡侯。诸葛亮出秦川，大将军曹真督 诸军拒亮，徙袭为大将军军师，分邑百户赐兄基爵关内侯。真薨，司马宣王代之，袭复为军师，增邑三百，并前五百五十户。以疾徵还，拜太中大夫。薨，追赠少 府，谥曰定侯。子会嗣。</p><p>赵俨字伯然，颍川阳翟人也。避乱荆州，与杜袭、繁钦通财同计，合为一家。太祖始迎献帝都许，俨谓钦曰：&ldquo;曹镇东应期命世，必能匡济华夏，吾知归 矣。&rdquo;建安二年，年二十七，遂扶持老弱诣太祖，太祖以俨为朗陵长。县多豪猾，无所畏忌。俨取其尤甚者，收缚案验，皆得死罪。俨既囚之，乃表府解放，自是威 恩并著。时袁绍举兵南侵，遣使招诱豫州诸郡，诸郡多受其命。惟阳安郡不动，而都尉李通急录户调。俨见通曰：&ldquo;方今天下未集，诸郡并叛，怀附者复收其绵绢， 小人乐乱，能无遗恨！且远近多虞，不可不详也。&rdquo;通曰：&ldquo;绍与大将军相持甚急，左右郡县背叛乃尔。若绵绢不调送，观听者必谓我顾望，有所须待也。&rdquo;俨曰： &ldquo;诚亦如君虑；然当权其轻重，小缓调，当为君释此患。&rdquo;乃书与荀曰：&ldquo;今阳安郡当送绵绢，道路艰阻，必致寇害。百姓困穷，邻城并叛，易用倾荡，乃一方安 危之机也。且此郡人执守忠节，在险不贰。微善必赏，则为义者劝。善为国者，藏之於民。以为国家宜垂慰抚，所敛绵绢，皆俾还之。&rdquo;报曰：&ldquo;辄白曹公，公文 下郡，绵绢悉以还民。&rdquo;上下欢喜，郡内遂安。</p><p>入为司空掾属主簿。㈠时于禁屯颍阴，乐进屯阳翟，张辽屯长社，诸将任气，多共不协；使俨并参三军，每事训喻，遂相亲睦。太祖征荆州，以俨领章陵 太守，徙都督护军，护于禁、张辽、张A、朱灵、李典、路招、冯楷七军。复为丞相主簿，迁扶风太守。太祖徙出故韩遂、马超等兵五千余人，使平难将军殷署等督 领，以俨为关中护军，尽统诸军。羌虏数来寇害，俨率署等追到新平，大破之。屯田客吕并自称将军，聚党据陈仓，俨复率署等攻之，贼即破灭。</p><p>㈠魏略曰：太祖北拒袁绍，时远近无不私遗笺记，通意於绍者。俨与领阳安太守李通同治，通亦欲遣使。俨为陈绍必败意，通乃止。及绍破走，太祖使人 搜阅绍记室，惟不见通书疏，阴知俨必为之计，乃曰：&ldquo;此必赵伯然也。&rdquo;臣松之案魏武纪：破绍后，得许下军中人书，皆焚之。若故使人搜阅，知其有无，则非所 以安人情也。疑此语为不然。</p><p>时被书差千二百兵往助汉中守，署督送之。行者卒与室家别，皆有忧色。署发后一日，俨虑其有变，乃自追至斜谷口，人人慰劳，又深戒署。还宿雍州刺 史张既舍。署军复前四十里，兵果叛乱，未知署吉凶。而俨自随步骑百五十人，皆与叛者同部曲，或婚姻，得此问，各惊，被甲持兵，不复自安。俨欲还，既等以为 &ldquo;今本营党已扰乱，一身赴之无益，可须定问&rdquo;。俨曰：&ldquo;虽疑本营与叛者同谋，要当闻行者变，乃发之。又有欲善不能自定，宜及犹豫，促抚宁之。且为之元帅， 既不能安辑，身受祸难，命也。&rdquo;遂去。行三十里止，放马息，尽呼所从人，喻以成败，慰励恳切。皆慷慨曰：&ldquo;死生当随护军，不敢有二。&rdquo;前到诸营，各召料简 诸奸结叛者八百余人，散在原野，惟取其造谋魁率治之，余一不问。郡县所收送，皆放遣，乃即相率还降。俨密白：&ldquo;宜遣将诣大营，请旧兵镇守关中。&rdquo;太祖遣将 军刘柱将二千人，当须到乃发遣，而事露，诸营大骇，不可安喻。俨谓诸将曰：&ldquo;旧兵既少，东兵未到，是以诸营图为邪谋。若或成变，为难不测。因其狐疑，当令 早决。&rdquo;遂宣言当差留新兵之温厚者千人镇守关中，其余悉遣东。便见主者，内诸营兵名籍，案累重，立差别之。留者意定，与俨同心。其当去者亦不敢动，俨一日 尽遣上道，因使所留千人，分布罗落之。东兵寻至，乃复胁喻，并徙千人，令相及共东，凡所全致二万余口。㈠</p><p>㈠孙盛曰：盛闻为国以礼，民非信不立。周成不弃桐叶之言，晋文不违伐原之誓，故能隆刑措之道，建一匡之功。俨既诈留千人，使效心力，始虽权也。宜以信终。兵威既集，而又逼徙。信义丧矣，何以临民？</p><p>关羽围征南将军曹仁於樊。俨以议郎参仁军事南行，(迁)〔与〕平寇将军徐晃俱前。既到，羽围仁遂坚，余救兵未到。晃所督不足解围，而诸将呵责晃 促救。俨谓诸将曰：&ldquo;今贼围素固，水潦犹盛。我徒卒单少，而仁隔绝不得同力，此举m所以弊内外耳。当今不若前军课В遣谍通仁，使知外救，以励将士。计北 军不过十日，尚足坚守。然后表里俱发，破贼必矣。如有缓救之戮，余为诸军当之。&rdquo;诸将皆喜，便作地道，箭飞书与仁，消息数通，北军亦至，并势大战。羽军既 退，舟船犹据沔水，襄阳隔绝不通，而孙权袭取羽辎重，羽闻之，即走南还。仁会诸将议，咸曰：&ldquo;今因羽危惧，必可追禽也。&rdquo;俨曰：&ldquo;权邀羽连兵之难，欲掩制 其后，顾羽还救，恐我承其两疲，故顺辞求效，乘衅因变，以观利钝耳。今羽已孤迸，更宜存之以为权害。若深入追北，权则改虞於彼，将生患於我矣。王必以此为 深虑。&rdquo;仁乃解严。太祖闻羽走，恐诸将追之，果疾敕仁，如俨所策。</p><p>文帝即王位，为侍中。顷之，拜驸马都尉，领河东太守，典农中郎将。黄初三年，赐爵关内侯。孙权寇边，征东大将军曹休统五州军御之，徵俨为军师。 权众退，军还，封宜土亭侯，转为度支中郎将，迁尚书。从征吴，到广陵，复留为征东军师。明帝即位，进封都乡侯，邑六百户，监荆州诸军事，假节。会疾，不 行，复为尚书，出监豫州诸军事，转大司马军师，入为大司农。齐王即位，以俨监雍、凉诸军事，假节，转征蜀将军，又迁征西将军，都督雍、凉。正始四年，老疾 求还，徵为骠骑将军，㈠迁司空。薨，谥曰穆侯。子亭嗣。初，俨与同郡辛毗、陈群、杜袭并知名，号曰辛、陈、杜、赵云。</p><p>㈠魏略曰：旧故四征有官厨财籍，迁转之际，无不因缘。而俨叉手上车，发到霸上，忘持其常所服药。雍州闻之，乃追送杂药材数箱，俨笑曰：&ldquo;人言语殊不易，我偶问所服药耳，何用是为邪？&rdquo;遂不取。</p><p>裴潜字文行，河东闻喜人也。㈠避乱荆州，刘表待以宾礼。潜私谓所亲王粲、司马芝曰：&ldquo;刘牧非霸王之才，乃欲西伯自处，其败无日矣。&rdquo;遂南m长 沙。太祖定荆州，以潜参丞相军事，出历三县令，入为仓曹属。太祖问潜曰：&ldquo;卿前与刘备俱在荆州，卿以备才略何如？&rdquo;潜曰：&ldquo;使居中国，能乱人而不能为治 也。若乘间守险，足以为一方主。&rdquo;</p><p>㈠魏略曰：潜世为著姓。父茂，仕灵帝时，历县令、郡守、尚书。建安初，以奉使率导关中诸将讨李嘤泄Γ封列侯。潜少不细行，由此为父所不礼。</p><p>时代郡大乱，以潜为代郡太守。乌丸王及其大人，凡三人，各自称单于，专制郡事。前太守莫能治正，太祖欲授潜精兵以镇讨之。潜辞曰：&ldquo;代郡户口殷 众，士马控弦，动有万数。单于自知放横日久，内不自安。今多将兵往，必惧而拒境，少将则不见惮。宜以计谋图之，不可以兵威迫也。&rdquo;遂单车之郡。单于惊喜。 潜抚之以静。单于以下脱帽稽颡，悉还前后所掠妇女、器械、财物。潜案诛郡中大吏与单于为表里者郝温、郭端等十余人，北边大震，百姓归心。在代三年，还为丞 相理曹掾，太祖褒称治代之功，潜曰：&ldquo;潜於百姓虽宽，於诸胡为峻。今计者必以潜为理过严，而事加宽惠；彼素骄恣，过宽必弛，既弛又将摄之以法，此讼争所由 生也。以势料之，代必复叛。&rdquo;於是太祖深悔还潜之速。后数十日，三单于反问至，乃遣鄢陵侯彰为骁骑将军征之。</p><p>潜出为沛国相，迁贾荽淌贰Ｌ祖次摩陂，叹其军陈齐整，特加赏赐。文帝践阼，入为散骑常侍。出为魏郡、颍川典农中郎将，奏通贡举，比之郡国，由 是农官进仕路泰。迁荆州刺史，赐爵关内侯。明帝即位，入为尚书。出为河南尹，转太尉军师、大司农，封清阳亭侯，邑二百户。入为尚书令，奏正分职，料简名 实，出事使断官府者百五十余条。丧父去官，拜光禄大夫。正始五年薨，追赠太常，谥曰贞侯。㈠子秀嗣。遗令俭葬，墓中惟置一坐，瓦器数枚，其余一无所设。 秀，咸熙中为尚书仆射。㈡</p><p>㈠魏略曰：时远近皆云当为公，会病亡。始潜自感所生微贱，无舅氏，又为父所不礼，即折节仕进，虽多所更历，清省恪然。每之官，不将妻子。妻子贫 乏，织藜芘以自供。又潜为贾菔保尝作一胡床，及其去也，留以挂柱。又以父在京师，出入薄□车；群弟之田庐，常步行；家人小大或并日而食；其家教上下相 奉，事有似於石奋。其履检校度，自魏兴少能及者。潜为人材博，有雅(要)容，然但如此而已，终无所推进，故世归其e而不宗其余。</p><p>㈡文章叙录曰：秀字季彦。弘通博济，八岁能属文，遂知名。大将军曹爽辟。丧父服终，推财与兄弟。年二十五，迁黄门侍郎。爽诛，以故吏免。迁卫国 相，累迁散骑常侍、尚书仆射令、光禄大夫。咸熙中，晋文王始建五等，命秀典为制度，封广川侯。晋室受禅，进左光禄大夫，改封钜鹿公，迁司空。著易及乐论， 又画地域图十八篇，传行於世。盟会图及典治官制皆未成。年四十八，泰始七年薨，谥元公，配食宗庙。少子Q，字逸民，袭封。</p><p>荀绰冀州记曰：Q为人弘雅有远识，博学稽古，履行高整，自少知名。历位太子中庶子、侍中尚书。元康末，为尚书左仆射。赵王伦以其望重，畏而恶之，知其不与贾氏同心，犹被枉害。</p><p>臣松之案陆机惠帝起居注称&ldquo;Q雅有远量，当朝名士也&rdquo;，又曰&ldquo;民之望也&rdquo;。Q理具渊博，赡於论难，著崇有、贵无二论，以矫虚诞之弊，文辞精富， 为世名论。子嵩，字道文。荀绰称嵩有父祖风。为中书郎，早卒。Q从父弟邈，字景声，有隽才，为太傅司马越从事中郎，假节监中外营诸军事。潜少弟徽，字文 季，冀州刺史。有高才远度，善言玄妙。事见荀粲、傅嘏、王弼、管辂诸传。</p><p>徽长子黎，字伯宗，一名演，游击将军。次康，字仲豫，太子左卫率。次楷，字叔则，侍中中书令、光禄大夫、开府。次绰，字季舒，黄门侍郎，早卒，追赠长水校尉。康、楷、绰皆为名士，而楷才望最重。</p><p>晋诸公赞曰：康有弘量，绰以明达为称，楷少与琅邪王戎俱为掾发名，锺会致之大将军司马文王曰：&ldquo;裴楷清通，王戎简要。&rdquo;文王即辟为掾，进历显 位。谢鲲为乐广传，称楷隽朗有识具，当时独步。黎子苞，秦州刺史。康子纯，黄门侍郎。次盾，徐州刺史。次A，有器望。晋元帝为安东将军，A为长史，侍中王 旷与司马越书曰：&ldquo;裴A在此，虽不治事，然识量弘淹，此下人士大敬附之。&rdquo;次廓，中垒将军。楷子，中书郎。次宪，豫州刺史。绰子遐，太傅主簿。、遐并 有盛名，早卒。</p><p>晋诸公赞称宪有清识。</p><p>魏略列传以徐福、严帧⒗钜濉⒄偶取⒂纬、梁习、赵俨、裴潜、韩宣、黄朗十人共卷，其既、习、俨、潜四人自有传，徐福事在诸葛亮传，游楚事在张既传。余韩等四人载之於后。</p><p>严肿止仲，李义字孝懿，皆冯翊东县人也。冯翊东县旧无冠族，故二人并单家，其器性皆重厚。当中平末，同年二十余，趾没鹘＃义好办护丧事。冯 翊甲族桓、田、吉、郭及故侍中郑文信等，颇以其各有器实，共纪识之。会三辅乱，人多流宕，而帧⒁宀蝗ィ与诸知故相浮沈，采樵自活。逮建安初，关中始开。 诏分冯翊西数县为左内史郡，治高陵；以东数县为本郡，治临晋。义於县分当西属，义谓衷唬&ldquo;西县翰埽不可与争坐席，今当共作方床耳。&rdquo;遂相附结，皆仕东 郡为右职。司隶辟郑不至。岁终，郡举中⒘，义上计掾。义留京师，为平陵令，迁冗从仆射，遂历显职。逮魏封十郡，请义以为军祭酒，又为魏尚书左仆射。及 文帝即位，拜谏议大夫、执金吾卫尉，卒官。义子丰，字宣国，见夏侯玄传。忠孕⒘拜蒲阪令，病，去官。复举至孝，为公车司马令。为州所请，诏拜议郎，还参 州事。会以建策捕高郑又追录前讨郭援功，封武乡侯，迁弘农太守。及马超反，挚そ超，民人分散。超破，为汉阳太守。迁益州刺史，以道不通，黄初中，转为 五官中郎将。明帝时，迁永安太仆，数岁卒。始李义以直道推诚於人，故于时陈群等与之齐好。虽无他材力，而终仕进不顿踬。执悠坡抑后，更折节学问，特善春 秋公羊。司隶锺繇不好公羊而好左氏，谓左氏为太官，而谓公羊为卖饼家，故数与止脖缥龀ざ獭ｔ砦人机捷，善持论，而众口，临时屈无以应。繇谓衷唬&ldquo;公 羊高竟为左丘明服矣。&rdquo;衷唬&ldquo;直故吏为明使君服耳，公羊未肯也。&rdquo;</p><p>韩宣字景然，勃海人也。为人短小。建安中，丞相召署军谋掾，冗散在。尝於出入宫，於东掖门内与临侯植相遇。时天新雨，地有泥潦。宣欲避 之，阂潦不得去。乃以扇自障，住於道边。植嫌宣既不去，又不为礼，乃驻车，使其常从问宣何官？宣云：&ldquo;丞相军谋掾也。&rdquo;植又问曰：&ldquo;应得唐突列侯否？&rdquo;宣 曰：&ldquo;春秋之义，王人虽微，列于诸侯之上，未闻宰士而为下士诸侯礼也。&rdquo;植又曰：&ldquo;即如所言，为人父吏，见其子应有礼否？&rdquo;宣又曰：&ldquo;於礼，臣、子一例 也，而宣年又长。&rdquo;植知其枝柱难穷，乃释去，具为太子言，以为辩。黄初中，为尚书郎，尝以职事当受罚於殿前，已缚，束杖未行。文帝辇过，问：&ldquo;此为谁？&rdquo; 左右对曰：&ldquo;尚书郎勃海韩宣也。&rdquo;帝追念前临侯所说，乃寤曰：&ldquo;是子建所道韩宣邪！&rdquo;特原之，遂解其缚。时天大寒，宣前以当受杖，豫脱F，缠T面缚；及 其原，T腰不下，乃趋而去。帝目而送之，笑曰：&ldquo;此家有瞻谛之士也。&rdquo;后出为清河、东郡太守。明帝时，为尚书大鸿胪，数岁卒。宣前后当官，在能否之间，然 善以己恕人。始南阳韩暨以宿德在宣前为大鸿胪，暨为人贤，及宣在后亦称职，故鸿胪中为之语曰：&ldquo;大鸿胪，小鸿胪，前后治行曷相如。&rdquo;案本志，宣名都不见， 惟魏略有此传，而世语列於名臣之流。</p><p>黄朗字文达，沛郡人也。为人弘通有性实。父为本县卒，朗感其如此，抗志游学，由是为方国及其郡士大夫所礼异。特与东平右姓王惠阳为硕交，惠阳亲 拜朗母於床下。朗始仕黄初中，为长吏，迁长安令，会丧母不赴，复为魏令，迁襄城典农中郎将、涿郡太守。以明帝时疾病卒。始朗为君长，自以父故，常忌不呼铃 下伍伯，而呼其姓字，至於忿怒，亦终不言。朗既仕至二千石，而惠阳亦历长安令、酒泉太守。故时人谓惠阳外似粗疏而内坚密，能不顾朗之本末，事朗母如己母， 为通度也。</p><p>鱼豢曰：世称君子之德其犹龙乎，盖以其善变也。昔长安侩有刘仲始者，一为吏所辱，乃感激，蹋其尺折之，遂行学问，经门行，流名海内。后以 有道徵，不肯就，众人归其高。余以为前世偶有此耳，而今徐、严复参之，若皆非似龙之志也，其何能至於此哉？李推至道，张工度主，韩见识异，黄能拔萃，各著 根於石上，而垂阴乎千里，亦未为易也。游翁慷慨，展布腹心，全躯保郡，见延帝王，又放陆生，优游宴戏，亦一实也。梁、赵及裴，虽张、杨不足，至於检己，老 而益明，亦难能也。</p><p>评曰：和洽清和掷恚常林素业纯固，杨俊人伦行义，杜袭温粹识统，赵俨刚毅有度，裴潜平a贞郑皆一世之美士也。至林能不系心於三司，以大夫告老，美矣哉！</p> 