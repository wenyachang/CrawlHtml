 <p>徐邈字景山，燕国蓟人也。太祖平河朔，召为丞相军谋掾，试守奉高令，入为东曹议令史。魏国初建，为尚书郎。时科禁酒，而邈私饮至於沈醉。校事赵达问以曹事，邈曰：&ldquo;中圣人。&rdquo;达白之太祖，太祖甚怒。度辽将军鲜于辅进曰：&ldquo;平日醉客谓酒清者为圣人，浊者为贤人，邈性慎，偶醉言耳。&rdquo;竟坐得免刑。后领陇西太守，转为南安。文帝践阼，历谯相，平阳、安平太守，颍川典农中郎将，所在著称，赐爵关内侯。车驾幸许昌，问邈曰：&ldquo;颇复中圣人不？&rdquo;邈对曰：&ldquo;昔子反毙於谷阳，御叔罚於饮酒，臣嗜同二子，不能自惩，时复中之。然宿瘤以丑见传，而臣以醉见识。&rdquo;帝大笑，顾左右曰：&ldquo;名不虚立。&rdquo;迁抚军大将军军师。</p><p>明帝以凉州绝远，南接蜀寇，以邈为凉州刺史，使持节领护羌校尉。至，值诸葛亮出祁山，陇右三郡反，邈辄遣参军及金城太守等击南安贼，破之。河右少雨，常苦乏谷，邈上武威、酒泉盐池以收虏谷，又广开水田，募贫民佃之，家家丰足，仓库盈溢。乃支度州界军用之余，以市金帛犬马，通供中国之费。以渐收敛民间私仗，藏之府库。然后率以仁义，立学明训，禁厚葬，断淫祀，进善黜恶，风化大行，百姓归心焉。西域流通，荒戎入贡，皆邈勋也。讨叛羌柯吾有功，封都亭侯，邑三百户，加建威将车。邈与羌、胡从事，不问小过；若犯大罪，先告部帅，使知，应死者乃斩以徇，是以信服畏威。赏赐皆散与将士，无入家者，妻子衣食不充；天子闻而嘉之，随时供给其家。弹邪绳枉，州界肃清。</p><p>正始元年，还为大司农。迁为司隶校尉，百寮敬惮之。公事去官。后为光禄大夫，数岁即拜司空，邈叹曰：&ldquo;三公论道之官，无其人则缺，岂可以老病忝之哉？&rdquo;遂固辞不受。嘉平元年，年七十八，以大夫薨于家，用公礼葬，谥曰穆侯。子武嗣。六年，朝廷追思清节之士，诏曰：&ldquo;夫显贤表德，圣王所重；举善而教，仲尼所美。故司空徐邈、征东将军胡质、卫尉田豫皆服职前朝，历事四世，出统戎马，入赞庶政，忠清在公，忧国忘私，不营产业，身没之后，家无余财，朕甚嘉之。其赐邈等家谷二千斛，钱三十万，布告天下。&rdquo;邈同郡韩观曼游，有鉴识器郑与邈齐名，而在孙礼、卢毓先，为豫州刺史，甚有治功，卒官。㈠卢钦著书，称邈曰：&ldquo;徐公志高行e，才博气猛。其施之也，高而不狷，e而不介，博而守约，猛而能宽。圣人以清为难，而徐公之所易也。&rdquo;或问钦：&ldquo;徐公当武帝之时，人以为通，自在凉州及还京师，人以为介，何也？&rdquo;钦答曰；&ldquo;往者毛孝先、崔季等用事，贵清素之士，于时皆变易车服以求名高，而徐公不改其常，故人以为通。比来天下奢靡，转相仿效，而徐公雅尚自若，不与俗同，故前日之通，乃今日之介也。是世人之无常，而徐公之有常也。&rdquo;</p><p>㈠魏名臣奏载黄门侍郎杜恕表，称：&ldquo;韩观、王昶，信有兼才，高官重任，不但三州。&rdquo;</p><p>胡质字文德，楚国寿春人也。少与蒋济、朱绩俱知名於江、淮间，仕州郡。蒋济为别驾，使见太祖。太祖问曰：&ldquo;胡通达，长者也，宁有子孙不？&rdquo;济曰：&ldquo;有子曰质，规模大略不及於父，至於精良综事过之。&rdquo;㈠太祖即召质为顿丘令。县民郭政通於从妹，杀其夫程他，郡吏冯谅系狱为证。政与妹皆耐掠隐抵，谅不胜痛，自诬，当反其罪。质至官，察其情色，更详其事，检验具服。</p><p>㈠案胡氏谱：通达名敏，以方正徵。</p><p>入为丞相东曹议令史，州请为治中。将军张辽与其护军武周有隙。辽见刺史温恢求请质，质辞以疾。辽出谓质曰：&ldquo;仆委意於君，何以相辜如此？&rdquo;质曰：&ldquo;古人之交也，取多知其不贪，奔北知其不怯，闻流言而不信，故可终也。武伯南身为雅士，往者将军称之不容於口，今以睚眦之恨，乃成嫌隙。睚，五卖反。眦，士卖反。况质才薄，岂能终好？是以不原也。&rdquo;辽感言，复与周平。㈠</p><p>㈠虞预晋书曰：周字伯南，沛国竹邑人。位至光禄大夫。子陔，字元夏。陔及二弟韶、茂，皆总角见称，并有器望，虽乡人诸父，未能觉其多少。时同郡刘公荣，名知人，尝造周。周谓曰：&ldquo;卿有知人之明，欲使三杭卿，卿为目高下，以效郭、许之听可乎？&rdquo;公荣乃自诣陔兄弟，与共言语，观其举动。出语周曰：&ldquo;君三子皆国士也。元夏器量最优，有辅佐之风，展力仕宦，可为亚公。叔夏、季夏，不减常伯、纳言也。&rdquo;陔少出仕宦，历职内外，泰始初为吏部尚书，迁左仆射、右光禄大夫、开府仪同三司，卒於官。陔以在魏已为大臣，本非佐命之数，怀逊让，不得已而居位，故在官职，无所荷任，夙夜思恭而已。终始全洁，当世以为美谈。韶历二官吏部郎。山涛启事称韶清白有诚，终於散骑常侍。茂至侍中、尚书。颍川荀恺，宣帝外孙，世祖姑子，自负贵戚，要与茂交。茂拒而不答，由是见怒。元康元年，杨骏被诛。恺时为尚书仆射，以茂骏之姨弟，陷为骏党，遂枉见杀，众咸冤痛之。</p><p>太祖辟为丞相属。黄初中，徙吏部郎，为常山太守，迁任东莞。士卢显为人所杀，质曰：&ldquo;此士无雠而有少妻，所以死乎！&rdquo;悉见其比居年少，书吏李若见问而色动，遂穷诘情状。若即自首，罪人斯得。每军功赏赐，皆散之於众，无入家者。在郡九年，吏民便安，将士用命。</p><p>迁荆州刺史，加振威将军，赐爵关内侯。吴大将朱然围樊城，质轻军赴之。议者皆以为贼盛不可迫，质曰：&ldquo;樊城卑下，兵少，故当进军为之外援；不然，危矣。&rdquo;遂勒兵临围，城中乃安。迁征东将军，假节都督青、徐诸军事。广农积谷，有兼年之储，置东征台，且佃且守。又通渠诸郡，利舟楫，严设备以待敌。海边无事。</p><p>性沉实内察，不以其节检物，所在见思。嘉平二年薨，家无余财，惟有赐衣书箧而已。军师以闻，追进封阳陵亭侯，邑百户，谥曰贞侯。子威嗣。六年，诏书褒述质清行，赐其家钱谷。语在徐邈传。威，咸熙中官至徐州刺史，㈠有殊绩，历三郡守，所在有名。卒於安定。</p><p>㈠晋阳秋曰：威字伯虎。少有志尚，厉操清白。质之为荆州也，威自京都省之。家贫，无车马童仆，威自驱驴单行，拜见父。停厩中十余日，告归。临辞，质赐绢一疋，为道路粮。威跪曰：&ldquo;大人清白，不审於何得此绢？&rdquo;质曰：&ldquo;是吾俸禄之余，故以为汝粮耳。&rdquo;威受之，辞归。每至客舍，自放驴，取樵炊爨，食毕，复随旅进道，往还如是。质帐下都督，素不相识，先其将归，请假还家，阴资装百余里要之，因与为伴，每事佐助经营之，又少进饮食，行数百里。威疑之，密诱问，乃知其都督也，因取向所赐绢答谢而遣之。后因他信，具以白质。质杖其都督一百，除吏名。其父子清慎如此。於是名誉著闻，历位宰牧。晋武帝赐见，论边事，语及平生。帝叹其父清，谓威曰：&ldquo;卿清孰与父清？&rdquo;威对曰：&ldquo;臣不如也。&rdquo;帝曰：&ldquo;以何为不如？&rdquo;对曰：&ldquo;臣父清恐人知，臣清恐人不知，是臣不如者远也。&rdquo;官至前将军、青州刺史。太康元年卒，追赠镇东将军。威弟罴，字季象，征南将军；威子奕，字次孙，平东将军；并以洁行垂名。</p><p>王昶字文舒，太原晋阳人也。㈠少与同郡王凌俱知名。凌年长，昶兄事之。文帝在东宫，昶为太子文学，迁中庶子。文帝践阼，徙散骑侍郎，为洛阳典农。时都畿树木成林，昶斫开荒莱，勤劝百姓，垦田特多。迁贾荽淌贰Ｃ鞯奂次唬加扬烈将军，赐爵关内侯。昶虽在外任，心存朝廷，以为魏承秦、汉之弊，法制苛碎，不大改国典以准先王之风，而望治化复兴，不可得也。乃著治论，略依古制而合於时务者二十余篇，又著兵书十余篇，言奇正之用，㈡青龙中奏之。</p><p>㈠案王氏谱：昶伯父柔，字叔优；父泽，字季道。</p><p>郭林宗传曰：叔优、季道幼少之时，闻林宗有知人之鉴，共往候之，请问才行所宜，以自处业。林宗笑曰：&ldquo;卿二人皆二千石才也，虽然，叔优当以仕宦显，季道宜以经术进，若违才易务，亦不至也。&rdquo;叔优等从其言。叔优至北中郎将，季道代郡太守。</p><p>㈡孙子兵法曰：兵以正合，以奇胜；奇正还相生，若循环之无端。</p><p>其为兄子及子作名字，皆依谦实，以见其意，故兄子默字处静，沈字处道，其子浑字玄冲，深字道冲。遂书戒之曰：</p><p>夫人为子之道，莫大於宝身全行，以显父母。此三者人知其善，而或危身破家，陷于灭亡之祸者，何也？由所祖习非其道也。夫孝敬仁义，百行之首，行之而立，身之本也。孝敬则宗族安之，仁义则乡党重之，此行成於内，名著于外者矣。人若不笃於至行，而背本逐末，以陷浮华焉，以成朋党焉；浮华则有虚伪之累，朋党则有彼此之患。此二者之戒，昭然著明，而循覆车滋众，逐末弥甚，皆由惑当时之誉，昧目前之利故也。夫富贵声名，人情所乐，而君子或得而不处，何也？恶不由其道耳。患人知进而不知退，知欲而不知足，故有困辱之累，悔吝之咨。语曰：&ldquo;如不知足，则失所欲。&rdquo;故知足之足常足矣。览往事之成败，察将来之吉凶，未有干名要利，欲而不厌，而能保世持家，永全福禄者也。欲使汝曹立身行己，遵儒者之教，履道家之言，故以玄默冲虚为名，欲使汝曹顾名思义，不敢违越也。古者盘f有铭，几杖有诫，俯仰察焉，用无过行；况在己名，可不戒之哉！夫物速成则疾亡，晚就则善终。朝华之草，夕而零落；松柏之茂，隆寒不衰。是以大雅君子恶速成，戒阙党也。若范对秦客而武子击之折其委笄，恶其掩人也。㈠夫人有善鲜不自伐，有能者寡不自矜；伐则掩人，矜则陵人。掩人者人亦掩之，陵人者人亦陵之。故三S为戮于晋，王叔负罪於周，不惟矜善自伐好争之咎乎？故君子不自称，非以让人，恶其盖人也。夫能屈以为伸，让以为得，弱以为强，鲜不遂矣。夫毁誉，爱恶之原而祸福之机也，是以圣人慎之。孔子曰：&ldquo;吾之於人，谁毁谁誉；如有所誉，必有所试。&rdquo;又曰：&ldquo;子贡方人。赐也贤乎哉，我则不暇。&rdquo;以圣人之德，犹尚如此，况庸庸之徒而轻毁誉哉？</p><p>昔伏波将军马援戒其兄子，言：&ldquo;闻人之恶，当如闻父母之名；耳可得而闻，口不可得而言也。&rdquo;斯戒至矣。㈡人或毁己，当退而求之於身。若己有可毁之行，则彼言当矣；若己无可毁之行，则彼言妄矣。当则无怨于彼，妄则无害於身，又何反报焉？且闻人毁己而忿者，恶丑声之加人也，人报者滋甚，不如默而自己也。谚曰：&ldquo;救寒莫如重裘，止谤莫如自。&rdquo;斯言信矣。若与是非之士，凶险之人，近犹不可，况与对校乎？其害深矣。夫虚伪之人，言不根道，行不顾言，其为浮浅较可识别；而世人惑焉，犹不检之以言行也。近济阴魏讽、山阳曹伟皆以倾邪败没，荧惑当世，挟持奸慝，驱动后生。虽刑於a钺，大为戒，然所@染，固以众矣。可不慎与！㈢</p><p>若夫山林之士，夷、叔之伦，甘长饥於首阳，安赴火於绵山，虽可以激贪励俗，然圣人不可为，吾亦不原也。今汝先人世有冠冕，惟仁义为名，守慎为称，孝悌於闺门，务学於师友。吾与时人从事，虽出处不同，然各有所取。颍川郭伯益，好尚通达，敏而有知。其为人弘旷不足，轻贵有余；得其人重之如山，不得其人忽之如草。吾以所知亲之昵之，不原鹤游之。㈣北海徐伟长，不治名高，不求苟得，澹然自守，惟道是务。其有所是非，则古人以见其意，当时无所褒贬。吾敬之重之，原鹤邮χ。东平刘公郑博学有高才，诚节有大意，然性行不均，少所拘忌，得失足以相补。吾爱之重之，不原鹤幽街。㈤乐安任昭先，淳粹履道，内敏外恕，推逊恭让，处不避矗怯而义勇，在朝忘身。吾友之善之，原鹤幼裰。㈥若引而伸之，触类而长之，汝其庶几举一隅耳。及其用财先九族，其施舍务周急，其出入存故老，其论议贵无贬，其进仕尚忠节，其取人务实道，其处世戒骄淫，其贫贱慎无戚，其进退念合宜，其行事加九思，如此而已。吾复何忧哉？</p><p>　</p> 