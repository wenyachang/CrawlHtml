 <p><style type="text/css">p{text-indent:2em;}</style></p><p>闰月，孙权破刘备于夷陵。初，帝闻备兵东下，与权交战，树栅连营七百余里，谓群臣曰：&ldquo;备不晓兵，岂有七百里营可以拒敌者乎！&lsquo;苞原隰险阻而为军者为敌所禽&rsquo;，此兵忌也。孙权上事今至矣。&rdquo;后七日，破备书到。</p><p>秋七月，冀州大蝗，民饥，使尚书杜畿持节开仓廪以振之。八月，蜀大将黄权率众降。㈠</p><p>㈠魏书曰：权及领南郡太守史合等三百一十八人，诣荆州刺史奉上所假印绶、り、幢麾、牙门、鼓车。权等诣行在所，帝置酒设乐，引见于承光殿。 权、合等人人前自陈，帝为论说军旅成败去就之分，诸将无不喜悦。赐权金帛、车马、衣裘、帷帐、妻妾，下及偏裨皆有差。拜权为侍中镇南将军，封列侯，即日召 使骖乘；及封史合等四十二人皆为列侯，为将军郎将百余人。</p><p>九月甲午，诏曰：&ldquo;夫妇人与政，乱之本也。自今以后，群臣不得奏事太后，后族之家不得当辅政之任，又不得横受茅土之爵；以此诏传后世，若有背违，天下共诛之。&rdquo;㈠庚子，立皇后郭氏。赐天下男子爵人二级；鳏寡笃癃及贫不能自存者赐谷。</p><p>㈠孙盛曰：夫经国营治，必凭俊哲之辅，贤达令德，必居参乱之任，故虽周室之盛，有妇人与焉。然则坤道承天，南面罔二，三从之礼，谓之至顺，至于 号令自天子出，奏事专行，非古义也。昔在申、吕，实匡有周。苟以天下为心，惟德是杖，则亲n之授，至公一也，何至后族而必斥远之哉？二汉之季世，王道陵 迟，故令外戚凭宠，职为乱阶。(于)此自时昏道丧，运祚将移，纵无王、吕之难，岂乏田、赵之祸乎？而后世观其若此，深怀G毒之戒也。至于魏文，遂发一概之 诏，可谓有识之爽言，非帝者之宏议。</p><p>冬十月甲子，表首阳山东为寿陵，作终制曰：&ldquo;礼，国君即位为溃酪舴隼反。存不忘亡也。㈠昔尧葬谷林，通树之，禹葬会稽，农不易亩，㈡故葬于 山林，则合乎山林。封树之制，非上古也，吾无取焉。寿陵因山为体，无为封树，无立寝殿，造园邑，通神道。夫葬也者，藏也，欲人之不得见也。骨无痛痒之知， 非栖神之宅，礼不墓祭，欲存亡之不黩也，为棺椁足以朽骨，衣衾足以朽肉而已。故吾营此丘墟不食之地，欲使易代之后不知其处。无施苇炭，无藏金银铜铁，一 以瓦器，合古涂车、刍灵之义。棺但漆际会三过，饭含无以珠玉，无施珠襦玉匣，诸愚俗所为也。季孙以_[敛，孔子历级而救之，譬之暴骸中原。宋公厚葬，君子 谓华元、乐莒不臣，以为弃君于恶。汉文帝之不发，霸陵无求也；光武之掘，原陵封树也。霸陵之完，功在释之；原陵之掘，罪在明帝。是释之忠以利君，明帝爱以 害亲也。忠臣孝子，宜思仲尼、丘明、释之之言，鉴华元、乐莒、明帝之戒，存于所以安君定亲，使魂灵万载无危，斯则贤圣之忠孝矣。自古及今，未有不亡之国， 亦无不掘之墓也。丧乱以来，汉氏诸陵无不发掘，至乃烧取玉匣金缕，骸骨并尽，是焚如之刑，岂不重痛哉！祸由乎厚葬封树。&lsquo;桑、霍为我戒&rsquo;，不亦明乎？其皇 后及贵人以下，不随王之国者，有终没皆葬涧西，前又以表其处矣。盖舜葬苍梧，二妃不从，延陵葬子，远在嬴、博，魂而有灵，无不之也，一涧之闲，不足为远。 若违今诏，妄有所变改造施，吾为戮尸地下，戮而重戮，死而重死。臣子为蔑死君父，不忠不孝，使死者有知，将不福汝。其以此诏藏之宗庙，副在尚书、秘书、三 府。&rdquo;</p><p>㈠臣松之按：礼，天子诸侯之棺，各有重数；棺之亲身者曰馈</p><p>㈡吕氏春秋：尧葬于谷林，通树之；舜葬于纪，市廛不变其肆；禹葬会稽，不变人徒。</p><p>是月，孙权复叛。复郢州为荆州。帝自许昌南征，诸军兵并进，权临江拒守。十一月辛丑，行幸宛。庚申晦，日有食之。是岁，穿灵芝池。</p><p>四年春正月，诏曰：&ldquo;丧乱以来，兵革未戢，天下之人，互相残杀。今海内初定，敢有私复雠者皆族之。&rdquo;筑南巡台于宛。三月丙申，行自宛还洛阳宫。癸卯，月犯心中央大星。㈠丁未，大司马曹仁薨。是月大疫。</p><p>㈠魏书载丙午诏曰：&ldquo;孙权残害民物，朕以寇不可长，故分命猛将三道并征。今征东诸军与权党吕范等水战，则斩首四万，获船万艘。大司马据守濡须， 其所禽获亦以万数。中军、征南，攻围江陵，左将军张合等舳舻直渡，击其南渚，贼赴水溺死者数千人，又为地道攻城，城中外雀鼠不得出入，此几上肉耳！而贼中 疠气疾病，夹江涂地，恐相染污。昔周武伐殷，旋师孟津，汉祖征隗嚣，还军高平，皆知天时而度贼情也。且成汤解三面之网，天下归仁。今开江陵之围，以缓成死 之禽。且休力役，罢省繇戍，畜养士民，咸使安息。&rdquo;</p><p>夏五月，有鹈鹕鸟集灵芝池，诏曰：&ldquo;此诗人所谓污泽也。曹诗&lsquo;刺恭公远君子而近小人&rsquo;，今岂有贤智之士处于下位乎？否则斯鸟何为而至？其博举天下b德茂才、独行君子，以答曹人之刺。&rdquo;㈠</p><p>㈠魏书曰：辛酉，有司奏造二庙，立太皇帝庙，大长秋特进侯与高祖合祭，亲尽以次毁；特立武皇帝庙，四时享祀，为魏太祖，万载不毁也。</p><p>六月甲戌，任城王彰薨于京都。甲申，太尉贾诩薨。太白昼见。是月大雨，伊、洛溢流，杀人民，坏庐宅。㈠秋八月丁卯，以廷尉钟繇为太尉。㈡辛未，校猎于荥阳，遂东巡。论征孙权功，诸将已下进爵增户各有差。九月甲辰，行幸许昌宫。㈢</p><p>㈠魏书曰：七月乙未，大军当出，使太常以特牛一告祠于郊。臣松之按：魏郊祀奏中，尚书卢毓议祀厉殃事云：&ldquo;具牺牲祭器，如前后师出告郊之礼。&rdquo;如此，则魏氏出师，皆告郊也。</p><p>㈡魏书曰：有司奏改汉氏宗庙安世乐曰正世乐，嘉至乐曰迎灵乐，武德乐曰武颂乐，昭容乐曰昭业乐，云(翻)[翘]舞曰凤翔舞，育命舞曰灵应舞，武德舞曰武颂舞，文(昭)[始]舞曰大(昭)[韶]舞，五行舞曰大武舞。</p><p>㈢魏书曰：十二月丙寅，赐山阳公夫人汤沐邑，公女曼为长乐郡公主，食邑各五百户。是冬，甘露降芳林园。</p><p>臣松之按：芳林园即今华林园，齐王芳即位，改为华林。</p><p>五年春正月，初令谋反大逆乃得相告，其余皆勿听治；敢妄相告，以其罪罪之。三月，行自许昌还洛阳宫。夏四月，立太学，制五经课试之法，置春秋谷 梁博士。五月，有司以公卿朝朔望日，因奏疑事，听断大政，论辨得失。秋七月，行东巡，幸许昌宫。八月，为水军，亲御龙舟，循蔡、颍，浮淮，幸寿春。扬州界 将吏士民，犯五岁刑已下，皆原除之。九月，遂至广陵，赦青、徐二州，改易诸将守。冬十月乙卯，太白昼见。行还许昌宫。㈠十一月庚寅，以冀州饥，遣使者开仓 廪振之。戊申晦，日有食之。</p><p>㈠魏书载癸酉诏曰：&ldquo;近之不绥，何远之怀？今事多而民少，上下相弊以文法，百姓无所措其手足。昔太山之哭者，以为苛政甚于猛虎，吾备儒者之风，服圣人之遗教，岂可以目D其辞，行违其诫者哉？广议轻刑，以惠百姓。&rdquo;</p><p>十二月，诏曰：&ldquo;先王制礼，所以昭孝事祖，大则郊社，其次宗庙，三辰五行，名山大川，非此族也，不在祀典。叔世衰乱，崇信巫史，至乃宫殿之内，户牖之闲，无不沃酹，甚矣其惑也。自今，其敢设非祀之祭，巫祝之言，皆以执左道论，着于令典。&rdquo;是岁穿天渊池。</p><p>六年春二月，遣使者循行许昌以东尽沛郡，问民所疾苦，贫者振贷之。㈠三月，行幸召陵，通讨虏渠。乙巳，还许昌宫。并州刺史梁习讨鲜卑轲比能，大破之。辛未，帝为舟师东征。五月戊申，幸谯。壬戌，荧惑入太微。</p><p>㈠魏略载诏曰：&ldquo;昔轩辕建四面之号，周武称&lsquo;予有乱臣十人&rsquo;，斯盖先圣所以体国君民，亮成天工，多贤为贵也。今内有公卿以镇京师，外设牧伯以监 四方，至于元戎出征，则军中宜有柱石之贤帅，辎重所在，又宜有镇守之重臣，然后车驾可以周行天下，无内外之虑。吾今当征贼，欲守之积年。其以尚书令颍乡侯 陈群为镇军大将军，尚书仆射西乡侯司马懿为抚军大将军。若吾临江授诸将方略，则抚军当留许昌，督后诸军，录后台文书事；镇军随车驾，当董督众军，录行尚书 事；皆假节鼓吹，给中军兵骑六百人。吾欲去江数里，筑宫室，往来其中，见贼可击之形，便出奇兵击之；若或未可，则当舒六军以游猎，飨赐军士。&rdquo;</p><p>　　六月，利成郡兵蔡方等以郡反，杀太守徐质。遣屯骑校尉任福、步兵校尉段昭与青州刺史讨平之；其见胁略及亡命者，皆赦其罪。</p><p>　　秋七月，立皇子鉴为东武阳王。八月，帝遂以舟师自谯循涡入淮，从陆道幸徐。九月，筑东巡台。冬十月，行幸广陵故城，临江观兵，戎卒十余万，旌旗数百里。㈠是岁大寒，水道冰，舟不得入江，乃引还。十一月，东武阳王鉴薨。十二月，行自谯过梁，遣使以太牢祀故汉太尉桥玄。</p><p>　　㈠魏书载帝于马上为诗曰：&ldquo;观兵临江水，水流何汤汤！戈矛成山林，玄甲耀日光。猛将怀暴怒，胆气正从横。谁云江水广，一苇可以航，不战屈敌虏， 戢兵称贤良。古公宅岐邑，实始翦殷商。孟献营虎牢，郑人惧稽颡。充国务耕植，先零自破亡。兴农淮、泗间，筑室都徐方。量宜运权略，六军咸悦康；岂如东山 诗，悠悠多忧伤。&rdquo;</p><p>　　七年春正月，将幸许昌，许昌城南门无故自崩，帝心恶之，遂不入。壬子，行还洛阳宫。三月，筑九华台。夏五月丙辰，帝疾笃，召中军大将军曹真、镇 军大将军陈群、征东大将军曹休、抚军大将军司马宣王，并受遗诏辅嗣主。遣后宫淑媛、昭仪已下归其家。丁巳，帝崩于嘉福殿，时年四十。㈠六月戊寅，葬首阳 陵。自殡及葬，皆以终制从事。㈡</p><p>　　㈠魏书曰：殡于崇华前殿。</p><p>　　㈡魏氏春秋曰：明帝将送葬，曹真、陈群、王朗等以暑热固谏，乃止。</p><p>　　孙盛曰：夫窀穸之事，孝子之极痛也，人伦之道，于斯莫重。故天子七月而葬，同轨毕至。夫以义感之情，犹尽临隧之哀，况乎天性发中，敦礼者重之哉！魏氏之德，仍世不基矣。昔华元厚葬，君子以为弃君于恶，群等之谏，弃孰甚焉！</p><p>　　鄄城侯植为诔曰：&ldquo;惟黄初七年五月七日，大行皇帝崩，呜呼哀哉！于时天震地骇，崩山陨霜，阳精薄景，五纬错行，百姓呼嗟，万国悲伤，若丧考妣， (恩过慕)[思慕过]唐，擗踊郊野，仰想穹苍，佥曰何辜，早世殒丧，呜呼哀哉！悲夫大行，忽焉光灭，永弃万国，云往雨绝。承问荒忽，搞逻煅剩袖锋抽刃， 叹自僵毙，追慕三良，甘心同穴。感惟南风，惟以郁滞，终于偕没，指景自誓。考诸先记，寻之哲言，生若浮寄，唯德可论，朝闻夕逝，孔志所存。皇虽一没，天禄 永延，何以述德？表之素旃。何以咏功？宣之管弦。乃作诔曰：皓皓太素，两仪始分，中和产物，肇有人伦，爰暨三皇，实秉道真，降逮五帝，继以懿纯，三代制 作，踵武立勋。季嗣不维，网漏于秦，崩乐灭学，儒坑礼焚，二世而歼，汉氏乃因，弗求古训，嬴政是遵，王纲帝典，阒尔无闻。末光幽昧，道究运迁，乾坤回历， 简圣授贤，乃眷大行，属以黎元。龙飞启祚，合契上玄，五行定纪，改号革年，明明赫赫，受命于天。仁风偃物，德以礼宣；祥惟圣质，嶷在幼妍。庶几六典，学不 过庭，潜心无罔，抗志青冥。才秀藻朗，如玉之莹，听察无向，瞻未形。其刚如金，其贞如琼，如冰之洁，如砥之平。爵公无私，戮违无轻，心镜万机，揽照下 情。思良股肱，嘉昔伊吕，搜扬侧陋，举汤代禹；拔才岩穴，取士蓬户，唯德是萦，弗拘祢祖。宅土之表，道义是图，弗营厥险，六合是虞。齐契共遵，下以纯民， 恢拓规矩，克绍前人。科条品制，锉嵋砸颉３艘笾辂，行夏之辰。金根黄屋，翠葆龙鳞，绋冕崇丽，衡维新，尊肃礼容，瞩之若神。方牧妙举，钦于恤民，虎将 荷节，镇彼四邻；朱旗所剿，九壤被震，畴克不若？孰敢不臣？县旌海表，万里无尘。虏备凶彻，鸟殪江岷，权若涸鱼，干腊矫鳞，肃慎纳贡，越裳效珍，条支绝 域，侍子内宾。德侪先皇，功侔太古。上灵降瑞，黄初叔祜：河龙洛龟，凌波游下；平钧应绳，神鸾翔舞；数荚阶除，系风扇暑；皓兽素禽，飞走郊野；神钟宝鼎， 形自旧土；云英甘露，涂被宇；灵芝冒沼，朱华荫渚。回回凯风，祁祁甘雨，稼穑丰登，我稷我黍。家佩惠君，户蒙慈父。图致太和，洽德全义。将登介山，先皇 作俪。镌石纪勋，兼录众瑞，方隆封禅，归功天地，宾礼百灵，勋命视规，望祭四岳，燎封奉柴，肃于南郊，宗祀上帝。三牲既供，夏E秋尝，元侯佐祭，献璧奉 璋。鸾舆幽蔼，龙旗太常，爰迄太庙，钟鼓BB，颂德咏功，八佾锵锵。皇祖既飨，烈考来享，神具醉止，降兹福祥。天地震荡，大行康之；三辰暗昧，大行光之； 皇绝维，大行纲之；神器莫统，大行当之；礼乐废弛，大行张之；仁义陆沉，大行扬之；潜龙隐凤，大行翔之；疏狄遐康，大行匡之。在位七载，元功仍举，将永 太和，绝迹三五，宜作物师，长为神主，寿终金石，等算东父，如何奄忽，摧身后土，俾我zz，靡瞻靡顾。嗟嗟皇穹，胡宁忍务？呜呼哀哉！明监吉凶，体远存 亡，深垂典制，申之嗣皇。圣上虔奉，是顺是将，乃创玄宇，基为首阳，拟蠊攘郑追尧慕唐，合山同陵，不树不疆，涂车刍灵，珠玉靡藏。百神警侍，来宾幽堂， 耕禽田兽，望魂之翔。于是，俟大隧之致功兮，练元辰之淑祯，潜华体于梓宫兮，冯正殿以居灵。顾望嗣之号G兮，存临者之悲声，悼晏驾之既修兮，感容车之速 征。浮飞魂于轻霄兮，就黄墟以灭形，背三光之昭晰兮，归玄宅之冥冥。嗟一往之不反兮，痛s闼之长扃。咨远臣之眇眇兮，感凶讳以怛惊，心孤绝而靡告兮，纷流 涕而交颈。思恩荣以横奔兮，阂阙塞之i峥，顾衰以轻举兮，迫关防之我婴。欲高飞而遥憩兮，惮天网之远经，遥投骨于山足兮，报恩养于下庭。慨拊心而自悼 兮，惧施重而命轻，嗟微驱之是效兮，甘九死而忘生，几司命之役籍兮，先黄发而陨零，天盖高而察卑兮，冀神明之我听。独郁伊而莫遒猓追顾景而怜形，奏斯文 以写思兮，结翰墨以敷诚。呜呼哀哉！&rdquo;</p><p>　　初，帝好文学，以著述为务，自所勒成垂百篇。又使诸儒撰集经传，随类相从，凡千余篇，号曰皇览。㈠</p><p>　　㈠魏书曰：帝初在东宫，疫疠大起，时人雕伤，帝深感叹，与素所敬者大理王朗书曰：&ldquo;生有七尺之形，死唯一棺之土，唯立德扬名，可以不朽，其次莫 如着篇籍。疫疠数起，士人雕落，余独何人，能全其寿？&rdquo;故论撰所着典论、诗赋，盖百余篇，集诸儒于肃城门内，讲论大义，侃侃无倦。常嘉汉文帝之为君，宽仁 玄默，务欲以德化民，有贤圣之风。时文学诸儒，或以为孝文虽贤，其于聪明，通达国体，不如贾谊。帝由是着太宗论曰：&ldquo;昔有苗不宾，重华舞以干戚，尉佗称 帝，孝文抚以恩德，吴王不朝，锡之几杖以抚其意，而天下赖安；乃弘三章之教，恺悌之化，欲使曩时累息之民，得阔步高谈，无危惧之心。若贾谊之才敏，筹画国 政，特贤臣之器，管、晏之姿，岂若孝文大人之量哉？&rdquo;三年之中，以孙权不服，复颁太宗论于天下，明示不愿征伐也。他日又从容言曰：&ldquo;顾我亦有所不取于汉文 帝者三：杀薄昭；幸邓通；慎夫人衣不曳地，集上书囊为帐帷。以为汉文俭而无法，舅后之家，但当养育以恩而不当假借以权，既触罪法，又不得不害矣。&rdquo;其欲秉 持中道，以为帝王仪表者如此。</p><p>　　胡冲吴历曰：帝以素书所着典论及诗赋饷孙权，又以纸写一通与张昭。</p><p>　　评曰：文帝天资文藻，下笔成章，博闻强识，才兼该；㈠若加之旷大之度，励以公平之诚，迈志存道，克广德心，则古之贤主，何远之有哉！</p><p>　　㈠典论帝自叙曰：初平之元，董卓杀主鸩后，荡覆王室。是时四海既困中平之政，兼恶卓之凶逆，家家思乱，人人自危。山东牧守，咸以春秋之义，&ldquo;卫 人讨州吁于濮&rdquo;，言人人皆得讨贼。于是大兴义兵，名豪大侠，富室强族，飘扬云会，万里相赴；兖、豫之师战于荥阳，河内之甲军于孟津。卓遂迁大驾，西都长 安。而山东大者连郡国，中者婴城邑，小者聚阡陌，以还相吞灭。会黄巾盛于海、岱，山寇暴于并、冀，乘胜转攻，席卷而南，乡邑望烟而奔，城郭尘而溃，百姓 死亡，暴骨如莽。余时年五岁，上以世方扰乱，教余学射，六岁而知射，又教余骑马，八岁而能骑射矣。以时之多故，每征，余常从。建安初，上南征荆州，至宛， 张绣降。旬日而反，亡兄孝廉子修、从兄安民遇害。时余年十岁，乘马得脱。夫文武之道，各随时而用，生于中平之季，长于戎旅之间，是以少好弓马，于今不衰； 逐禽辄十里，驰射常百步，日多体健，心每不厌。建安十年，始定冀州，琛Ⅴ龉绷脊，燕、代献名马。时岁之暮春，勾芒司节，和风扇物，弓燥手柔，草浅兽肥， 与族兄子丹猎于邺西，终日手获獐鹿九，雉兔三十。后军南征次曲蠡，尚书令荀奉使犒军，见余谈论之末，言：&ldquo;闻君善左右射，此实难能。&rdquo;余言：&ldquo;执事未 夫项发口纵，俯马蹄而仰月支也。&rdquo;喜笑曰：&ldquo;乃尔！&rdquo;余曰：&ldquo;埒有常径，的有常所，虽每发辄中，非至妙也。若驰平原，赴丰草，要狡兽，截轻禽，使弓不 虚弯，所中必洞，斯则妙矣。&rdquo;时军祭酒张京在坐，顾拊手曰&ldquo;善&rdquo;。余又学击剑，阅师多矣，四方之法各异，唯京师为善。桓、灵之间，有虎贲王越善斯术，称 于京师。河南史阿言昔与越游，具得其法，余从阿学之精熟。尝与平虏将军刘勋、奋威将军邓展等共饮，宿闻展善有手臂，晓五兵，又称其能空手入白刃。余与论剑 良久，谓言将军法非也，余顾尝好之，又得善术，因求与余对。时酒酣耳热，方食芊蔗，便以为杖，下殿数交，三中其臂，左右大笑。展意不平，求更为之。余言吾 法急属，难相中面，故齐臂耳。展言愿复一交，余知其欲突以取交中也，因伪深进，展果寻前，余却脚}，正截其颡，坐中惊视。余还坐，笑曰：&ldquo;昔阳庆使淳于意 去其故方，更授以秘术，今余亦愿邓将军捐弃故伎，更受要道也。&rdquo;一坐尽欢。夫事不可自谓己长，余少晓持复，自谓无对；俗名双戟为坐铁室，镶J为蔽木户；后 从陈国袁敏学，以单攻复，每为若神，对家不知所出，先日若逢敏于狭路，直决耳！余于他戏弄之事少所喜，唯弹缆跃∑淝桑少为之赋。昔京师先工有马合乡侯、 东方安世、张公子，常恨不得与彼数子者对。上雅好诗书文籍，虽在军旅，手不释卷，每每定省从容，常言人少好学则思专，长则善忘，长大而能勤学者，唯吾与袁 伯业耳。余是以少诵诗、论，及长而备历五经、四部，史、汉、诸子百家之言，靡不毕览。</p><p>　　博物志曰：帝善弹棋，能用手巾角。时有一书生，又能低头以所冠着葛巾角撇棋。</p><p></p> 