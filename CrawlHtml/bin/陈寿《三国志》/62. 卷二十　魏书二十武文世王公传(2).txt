 <p>　㈠孔衍汉魏春秋载玺书曰：&ldquo;夫先王行赏不遗仇雠，用戮不违亲戚，至公之义也。故周公流涕而决二叔之罪，孝武伤怀而断昭平之狱，古今常典也。惟王， 国之至亲，作O于外，不能祗奉王度，表率宗室，而谋於奸邪，乃与太尉王凌、贾荽淌妨詈愚构通逆谋，图危社稷，有悖忒之心，无忠孝之意。宗庙有灵，王其何 面目以见先帝？朕深痛王自陷罪辜，既得王情，深用怃然。有司奏王当就大理，朕惟公族甸师之义，不忍肆王市朝，故遣使者赐书。王自作孽，匪由於他，燕剌之 事，宜足以观。王其自图之！&rdquo;</p><p>㈡臣松之案：嘉入晋，封高邑公。元康中，与石崇俱为国子博士。嘉后为东莞太守，崇为征虏将军，监青、徐军事，屯於下邳，嘉以诗遗崇曰：&ldquo;文武应 时用，兼才在明哲。嗟嗟我石生，为国之俊杰。入侍於皇闼，出则登九列。威检肃青、徐，风发宜吴裔。畴昔谬同位，情至过鲁、卫。分离逾十载，思远心增结。原 子鉴斯诚，寒暑不逾契。&rdquo;崇答曰：&ldquo;昔常接羽仪，俱游青云中，敦道训胄子，儒化涣以融，同声无异响，故使恩爱隆。岂惟敦初好，款分在令终。孔不陋九夷，老 氏m西戎。逍遥沧海隅，可以保王躬。世事非所务，周公不足梦。玄寂令神王，是以守至冲。&rdquo;王隐晋书载吏部郎李重启云：&ldquo;魏氏宗室屈滞，每圣恩所存。东莞太 守曹嘉，才盅б澹不及志、翕，而良素洁，性业逾之；又已历二郡。臣以为优先代之后，可以嘉为员外散骑侍郎。&rdquo;</p><p>刚殇公子勤，早薨。太和五年追封谥。无后。</p><p>谷城殇公子乘，早薨。太和五年追封谥。无后。</p><p>d戴公子整，奉从叔父郎中绍后。建安二十二年，封d侯。二十三年薨。无子。黄初二年追进爵，谥曰戴公。以彭城王据子范奉整后。三年，封平氏侯。 四年，徙封成武。太和三年，进爵为公。青龙三年薨。谥曰悼公。无后。四年，诏以范弟东安乡公阐为d公，奉整后。正元、景元中、累增邑，并前千八百户。</p><p>灵殇公子京，早薨。太和五年追封谥。无后。</p><p>樊安公均，奉叔父蓟恭公彬后。建安二十二年，封樊侯。二十四年薨。子抗嗣。黄初二年，追进公爵，谥曰安公。三年，徙封抗蓟公。四年，徙封屯留公。景初元年薨，谥曰定公。子谌嗣。景初、正元、景元中，累增邑，并前千九百户。</p><p>广宗殇公子棘，早薨。太和五年追封谥。无后。</p><p>东平灵王徽，奉叔公朗陵哀侯玉后。建安二十二年，封历城侯。黄初二年，进爵为公。三年，为庐江王。四年，徙封寿张王。五年，改封寿张县。太和六 年，改封东平。青龙二年，徽使官属挝寿张县吏，为有司所奏。诏削县一，户五百。其年复所削县。正始三年薨。子翕嗣。景初、正元、景元中，累增邑，并前三千 四百户。㈠</p><p>㈠臣松之案：翕入晋，封廪丘公。魏宗室之中，名次鄄城公。至泰始二年，翕遣世子琨奉表来朝。诏曰：&ldquo;翕秉德履道，魏宗之良。今琨远至，其假世子印绶，加骑都尉，赐服一具，钱十万，随才叙用。&rdquo;翕撰解寒食散方，与皇甫谧所撰并行於世。</p><p>乐陵王茂，建安二十二年封万岁亭侯。二十三年，改封平舆侯。黄初三年，进爵，徙封乘氏公。七年，徙封中丘。茂性洌少无宠於太祖。及文帝世， 又独不王。太和元年，徙封聊城公，其年为王。诏曰：&ldquo;昔象之为虐至甚，而大舜犹侯之有庳。近汉氏淮南、阜陵，皆为乱臣逆子，而犹或及身而复国，或至子而锡 土。有虞建之於上古，汉文、明、章行之乎前代，斯皆敦叙亲亲之厚义也。聊城公茂少不闲礼教，长不务善道。先帝以为古之立诸侯也，皆命贤者，故姬姓有未必侯 者，是以独不王茂。太皇太后数以为言。如闻茂顷来少知悔昔之非，欲善将来。君子与其进，不保其往也。今封茂为聊城王，以慰太皇太后下流之念。&rdquo;六年，改 封曲阳王。正始三年，东平灵王薨，茂称嗌痛，不肯发哀，居处出入自若。有司奏除国土，诏削县一，户五百。五年，徙封乐陵，诏以茂租奉少，诸子多，复所削 户，又增户七百。嘉平、正元、景元中，累增邑，并前五千户。</p><p>文皇帝九男：甄氏皇后生明帝，李贵人生赞哀王协，潘淑媛生北海悼王蕤，朱淑媛生东武阳怀王鉴，仇昭仪生东海定王霖，徐姬生元城哀王礼，苏姬生邯郸怀王邕，张姬生清河悼王贡，宋姬生广平哀王俨。</p><p>赞哀王协，早薨。太和五年追封谥曰经殇公。青龙二年，更追改号谥。三年，子殇王寻嗣。景初三年，增户五百，并前三千户。正始九年薨。无子。国除。</p><p>北海悼王蕤，黄初七年，明帝即位，立为阳平县王。太和六年，改封北海。青龙元年薨。二年，以琅邪王子赞奉蕤后，封昌乡公。景初二年，立为饶安王。正始七年，徙封文安。正元、景元中，累增邑，并前三千五百户。</p><p>东武阳怀王鉴，黄初六年立。其年薨。青龙三年赐谥。无子。国除。</p><p>东海定王霖，黄初三年立为河东王。六年，改封馆陶县。明帝即位，以先帝遗意，爱宠霖异於诸国。而霖性粗暴，闺门之内，婢妾之间，多所残害。太和六年，改封东海。嘉平元年薨。子启嗣。景初、正元、景元中，累增邑，并前六千二百户。高贵乡公髦，霖之子也，入继大宗。</p><p>元城哀王礼，黄初二年封秦公，以京兆郡为国。三年，改为京兆王。六年，改封元城王。太和三年薨。五年，以任城王楷子悌嗣礼后。六年，改封梁王。景初、正元、景元中，累增邑，并前四千五百户。</p><p>邯郸怀王邕，黄初二年封淮南公，以九江郡为国。三年，进为淮南王。四年，改封陈。六年，改封邯郸。太和三年薨。五年，以任城王楷子温嗣邕后。六年，改封鲁阳。景初、正元、景元中，累增邑，并前四千四百户。</p><p>清河悼王贡，黄初三年封。四年薨。无子。国除。</p><p>广平哀王俨，黄初三年封。四年薨。无子。国除。</p><p>评曰：魏氏王公，既徒有国土之名，而无社稷之实，又禁防壅隔，同於囹圄；位号靡定，大小岁易；骨肉之恩乖，常棣之义废。为法之弊，一至于此乎！㈠</p><p>㈠袁子曰：魏兴，承大乱之后，民人损减，不可则以古始。於是封建侯王，皆使寄地，空名而无其实。王国使有老兵百余人，以卫其国。虽有王侯之号， 而乃侪为匹夫。县隔千里之外，无朝聘之仪，邻国无会同之制。诸侯游猎不得过三十里，又为设防辅监国之官以伺察之。王侯皆思为布衣而不能得。既违宗国O屏之 义，又亏亲戚骨肉之恩。</p><p>魏氏春秋载宗室曹咨鲜樵唬&ldquo;臣闻古之王者，必建同姓以明亲亲，必树异姓以明贤贤。故传曰&lsquo;庸勋亲亲，昵近尊贤&rsquo;；书曰&lsquo;克明俊德，以亲九 族&rsquo;；诗云&lsquo;怀德维宁，宗子维城&rsquo;。由是观之，非贤无与兴功，非亲无与辅治。夫亲亲之道，专用则其渐也微弱；贤贤之道，偏任则其弊也劫夺。先圣知其然也， 故博求亲疏而并用之；近则有宗盟O卫之固，远则有仁贤辅弼之助，盛则有与共其治，衰则有与守其土，安则有与享其福，危则有与同其祸。夫然，故能有其国家， 保其社稷，历纪长久，本枝百世也。今魏尊尊之法虽明，亲亲之道未备。诗不云乎，&lsquo;n_在原，兄弟急难&rsquo;。以斯言之，明兄弟相救於丧乱之际，同心於忧祸之 间，虽有阋墙之忿，不忘御侮之事。何则？忧患同也。今则不然，或任而不重，或释而不任，一旦疆埸称警，关门反拒，股肱不扶，胸心无卫。臣窃惟此，寝不安 席，思献丹诚，贡策朱阙。谨撰合所闻，叙论成败。论曰：昔夏、殷、周历世数十，而秦二世而亡。何则？三代之君，与天下共其民，故天下同其忧。秦王独制其 民，故倾危而莫救。夫与民共其乐者，人必忧其忧；与民同其安者，人必拯其危。先王知独治之不能久也，故与人共治之；知独守之不能固也，故与人共守之。兼亲 疏而两用，参同异而并建。是以轻重足以相镇，亲疏足以相卫，并兼路塞，逆节不生。及其衰也，桓、文帅礼；苞茅不贡，齐师伐楚；宋不城周，晋戮其宰。王纲弛 而复张，诸侯傲而复肃。二霸之后，浸以陵迟。吴、楚凭江，负固方城，虽心希九鼎，而畏迫宗姬，奸情散於胸怀，逆谋消於吻；斯岂非信重亲戚，任用贤能，枝 叶硕茂，本根赖之与？自此之后，转相攻伐；吴并於越，晋分为三，鲁灭於楚，郑兼於韩。暨于战国，诸姬微矣，惟燕、卫独存，然皆弱小，西迫强秦，南畏齐、 楚，忧惧灭亡，匪遑相恤。至於王赧，降为庶人，犹枝窒喑郑得居虚位，海内无主，四十余年。秦据势胜之地，骋谲诈之术，征伐关东，蚕食九国，至於始皇，乃 定天位。旷日若彼，用力若此，岂非深固根蒂不拔之道乎？易曰；&lsquo;其亡其亡，系于苞桑。&rsquo;周德其可谓当之矣。秦观周之弊，以为小弱见夺，於是废五等之爵，立 郡县之官，弃礼乐之教，任苛刻之政；子弟无尺寸之封，功臣无立锥之地，内无宗子以自毗辅，外无诸侯以为O卫，仁心不加於亲戚，惠泽不流於枝叶；譬犹芟刈股 肱，独任胸腹，浮舟江海，捐弃楫棹，观者为之寒心，而始皇晏然自以为关中之固，金城千里，子孙帝王万世之业也，岂不悖哉！是时淳于越谏曰：&lsquo;臣闻殷、周之 王，封子弟功臣千有余(城)〔岁〕。今陛下君有海内而子弟为匹夫，卒有田常六卿之臣，而无辅弼，何以相救？事不师古而能长久者，非所闻也。&rsquo;始皇听李斯偏 说而绌其议，至於身死之日，无所寄付，委天下之重於凡夫之手，废立之命於奸臣之口，至令赵高之徒，诛I宗室。胡亥少习刻薄之教，长遭凶父之业，不能改制 易法，宠任兄弟，而乃师谭申、商，谘谋赵高；自幽深宫，委政谗贼，身残望夷，求为黔首，岂可得哉？遂乃郡国离心，众庶溃叛，胜、广倡之於前，刘、项弊之於 后。向使始皇纳淳于之策，抑李斯之论，割裂州国，分王子弟，封三代之后，报功臣之劳，士有常君，民有定主，枝叶相扶，首尾为用，虽使子孙有失道之行，时人 无汤、武之贤，奸谋未发，而身已屠戮，何区区之陈、项而复得措其手足哉？故汉祖奋三尺之剑，驱乌集之众，五年之中，遂成帝业。自开辟以来，其兴立功勋，未 有若汉祖之易也。夫伐深根者难为功，摧枯朽者易为力，理势然也。汉监秦之失，封殖子弟，及诸吕擅权，图危刘氏，而天下所以不倾动，百姓所以不易心者，徒以 诸侯强大，盘石胶固，东牟、朱虚受命於内，齐、代、吴、楚作卫於外故也。向使高祖踵亡秦之法，忽先王之制，则天下已传，非刘氏有也。然高祖封建，地过古 制，大者跨州兼郡，小者连城数十，上下无别，权侔京室，故有吴、楚七国之患。贾谊曰：&lsquo;诸侯强盛，长乱起奸。夫欲天下之治安，莫若众建诸侯而少其力，令海 内之势，若身之使臂，臂之使指，则下无背叛之心，上无诛伐之事。&rsquo;文帝不从。至於孝景，猥用晁错之计，削黜诸侯，亲者怨恨，疏者震恐，吴、楚倡谋，五国从 风。兆发高帝，衅锺文、景，由宽之过制，急之不渐故也。所谓末大必折，尾大难掉。尾同於体，犹或不从，况乎非体之尾，其可掉哉？武帝从主父之策，下推恩之 令，自是之后，齐分为七，赵分为六，淮南三割，梁、代五分，遂以陵迟，子孙微弱，衣食租税，不预政事，或以酎金免削，或以无后国除。至於成帝，王氏擅朝。 刘向谏曰：&lsquo;臣闻公族者，国之枝叶；枝叶落则本根无所庇J。方今同姓疏远，母党专政，排摈宗室，孤弱公族，非所以保守社稷，安固国嗣也。&rsquo;其言深切，多所 称引，成帝虽悲伤叹息而不能用。至於哀、平，异姓秉权，假周公之事，而为田常之乱，高拱而窃天位，一朝而臣四海。汉宗室王侯，解印释绂，贡奉社稷，犹惧不 得为臣妾，或乃为之符命，颂莽恩德，岂不哀哉！由斯言之，非宗子独忠孝於惠、文之间，而叛逆於哀、平之际也，徒权轻势弱，不能有定耳。赖光武皇帝挺不世之 姿，禽王莽於已成，绍汉嗣於既绝，斯岂非宗子之力也？而曾不监秦之失策，袭周之旧制，踵王国之法，而徼无疆之期。至於桓、灵，阉竖执衡，朝无死难之臣， 外无同忧之国，君孤立於上，臣弄权於下，本末不能相御，身首不能相使。由是天下鼎沸，奸凶并争，宗庙焚为灰烬，宫室变为榛薮，居九州之地，而身无所安处， 悲夫！魏太祖武皇帝躬圣明之资，兼神武之略，耻王纲之废绝，愍汉室之倾覆，龙飞谯、沛，凤翔肌⒃ィ扫除凶逆，翦灭鲸鲵，迎帝西京，定都颍邑，德动天地， 义感人神。汉氏奉天，禅位大魏。大魏之兴，于今二十有四年矣，观五代之存亡而不用其长策，睹前车之倾覆而不改於辙迹；子弟王空虚之地，君有不使之民，宗室 窜於闾阎，不闻邦国之政，权均匹夫，势齐凡庶；内无深根不拔之固，外无盘石宗盟之助，非所以安社稷，为万世之业也。且今之州牧、郡守，古之方伯、诸侯，皆 跨有千里之土，兼军武之任，或比国数人，或兄弟并据；而宗室子弟曾无一人间厕其间，与相维持，非所以强秩踔Γ备万一之虞也。今之用贤，或超为名都之主， 或为偏师之帅，而宗室有文者必限小县之宰，有武者必置百人之上，使夫廉高之士，毕志於衡轭之内，才能之人，耻与非类为伍，非所以劝进贤能褒异宗室之礼也。 夫泉竭则流涸，根朽则叶枯；枝繁者J根，条落者本孤。故语曰&lsquo;百足之虫，至死不&rsquo;，以扶之者众也。此言虽小，可以譬大。且墉基不可仓卒而成，威名不可一 朝而立，皆为之有渐，建之有素。譬之种树，久则深固其本根，茂盛其枝叶，若造次徙於山林之中，植於宫阙之下，虽壅之以黑坟，暖之以春日，犹不救於枯槁，而 何暇繁育哉？夫树犹亲戚，土犹士民，建置不久，则轻下慢上，平居犹惧其离叛，危急将若之何？是以圣王安而不逸，以虑危也，存而设备，以惧亡也。故疾风卒至 而无摧拔之忧，天下有变而无倾危之患矣。&rdquo;祝中常侍兄叔兴之后，少帝族祖也。是时天子幼稚，准揭源寺鄹形虿芩，爽不能纳。</p> 