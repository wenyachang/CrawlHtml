 <p>韩暨字公至，南阳堵阳人也。㈠同县豪右陈茂，谮暨父兄，畿至大辟。暨阳不以为言，庸赁积资，阴结死士，遂追呼寻禽茂，以首祭父墓，由是显名。举孝廉，司空辟，皆不就。乃变名姓，隐居避乱鲁阳山中。山民合党，欲行寇掠。暨散家财以供牛酒，请其渠帅，为陈安危。山民化之，终不为害。避袁术命召，徙居山都之山。荆州牧刘表礼辟，遂遁逃，南居孱陵界，所在见敬爱，而表深恨之。暨惧，应命，除宜城长。</p><p>㈠楚国先贤传曰：暨，韩王信之后。祖术，河东太守。父纯，南郡太守。</p><p>太祖平荆州，辟为丞相士曹属。后选乐陵太守，徙监冶谒者。旧时冶，作马排，蒲拜反。为排以吹炭。每一熟石用马百匹；更作人排，又费功力；暨乃因长流为水排，计其利益，三倍於前。在职七年，器用充实。制书褒叹，就加司金都尉，班亚九卿。文帝践阼，封宜城亭侯。黄初七年，迁太常，进封南乡亭侯，邑二百户。</p><p>时新都洛阳，制度未备，而宗庙主u音石。㈠皆在都。暨奏请迎四庙神主，建立洛阳庙，四时蒸尝，亲奉粢盛。崇明正礼，废去淫祀，多所匡正。在官八年，以疾逊位。景初二年春，诏曰：&ldquo;太中大夫韩暨，澡身浴德，志节高e，年逾八十，守道弥固，可谓纯笃，老而益劭者也。其以暨为司徒。&rdquo;夏四月薨，遗令敛以时服，葬为土藏。谥曰恭侯。㈡子肇嗣。肇薨，子邦嗣。㈢</p><p>㈠春秋传曰：命我先人典司宗u。注曰：&ldquo;宗庙所以藏主石室者。&rdquo;</p><p>㈡楚国先贤传曰：暨临终遗言曰：&ldquo;夫俗奢者，示之以俭，俭则节之以礼。历见前代送终过制，失之甚矣。若尔曹敬听吾言，敛以时服，葬以土藏，穿毕便葬，送以瓦器，慎勿有增益。&rdquo;又上疏曰：&ldquo;生有益於民，死犹不害於民。况臣备位台司，在职日浅，未能宣扬圣德以广益黎庶。寝疾弥留，奄即幽冥。方今百姓农务，不宜劳役，乞不令洛阳吏民供设丧具。惧国典有常，使臣私原不得展从，谨冒以闻，惟蒙哀许。&rdquo;帝得表嗟叹，乃诏曰：&ldquo;故司徒韩暨，积德履行，忠以立朝，至於黄发，直亮不亏。既登三事，望获毗辅之助，如何奄忽，天命不永！曾参临没，易箦以礼；晏婴尚俭，遣车降制。今司徒知命，遗言恤民，必欲崇约，可谓善始令终者也。其丧礼所设，皆如故事，勿有所阙。特赐温明秘器，衣一称，五时朝服，玉具剑佩。&rdquo;</p><p>㈢楚国先贤传曰：邦字长林。少有才学。晋武帝时为野王令，有称绩。为新城太守，坐举野王故吏为新城计吏，武帝大怒，遂杀邦。暨次子繇，高阳太守。繇子洪，侍御史。洪子寿，字德贞。</p><p>晋诸公赞曰：自暨已下，世治素业，寿能敦尚家风，性尤忠厚。早历清职，惠帝践阼，为散骑常侍，迁守河南尹。病卒，赠骠骑将军。寿妻贾充女。充无后，以寿子谧为嗣，弱冠为秘书监侍中，性骄佚而才出众。少子蔚，亦有器望，并为赵王伦所诛。韩氏遂灭。</p><p>崔林字德儒，清河东武城人也。少时晚成，宗族莫知，惟从兄琰异之。太祖定冀州，召除邬长，贫无车马，单步之官。太祖征壶关，问长吏德政最者，并州刺史张陟以林对，於是擢为冀州主簿，徙署别驾、丞相掾属。魏国既建，稍迁御史中丞。</p><p>文帝践阼，拜尚书，出为幽州刺史。北中郎将吴质统河北军事，涿郡太守王雄谓林别驾曰：&ldquo;吴中郎将，上所亲重，国之贵臣也。仗节统事，州郡莫不奉笺致敬，而崔使君初不与相闻。若以边塞不斩卿，使君宁能护卿邪？&rdquo;别驾具以白林，林曰：&ldquo;刺史视去此州如脱屣，宁当相累邪？此州与胡虏接，宜镇之以静，扰之则动其逆心，特为国家生北顾忧，以此为寄。&rdquo;在官一期，寇窃寝息；㈠犹以不事上司，左迁河间太守，清论多为林怨也。㈡</p><p>㈠案王氏谱：雄字元伯，太保祥之宗也。</p><p>魏名臣奏载安定太守孟达荐雄曰：&ldquo;臣闻明君以求贤为业，忠臣以进善为效，故易称&lsquo;拔茅连茹&rsquo;，传曰&lsquo;举尔所知&rsquo;。臣不自量，窃慕其义。臣昔以人乏，谬充备部职。时涿郡太守王雄为西部从事，与臣同僚。雄天性良固，果而有谋。历试三县，政成人和。及在近职，奉宣威恩，怀柔有术，清慎持法。臣往年出使，经过雄郡。自说特受陛下拔擢之恩，常励节精心，思投命为效。言辞激扬，情趣款恻。臣虽愚，不识真伪，以谓雄才兼资文武，忠烈之性，逾越伦辈。今涿郡领户三千，孤寡之家，参居其半，北有守兵O卫之固，诚不足舒雄智力，展其勤忠病３际芏魃詈瘢无以报国，不胜ff浅见之情，谨冒陈闻。&rdquo;诏曰：&ldquo;昔萧何荐韩信，邓禹进吴汉，惟贤知贤也。雄有胆智技能文武之姿，吾宿知之。今便以参散骑之选，方使少在吾门下知指归，便大用之矣。天下之士，欲使皆先历散骑，然后出据州郡，是吾本意也。&rdquo;雄后为幽州刺史。子浑，凉州刺史。次V，平北将军。司徒安丰侯戎，浑之子。太尉武陵侯衍、荆州刺史澄，皆V之子。</p><p>㈡魏名臣奏载侍中辛毗奏曰：&ldquo;昔桓阶为尚书令，以崔林非尚书才，迁以为河间太守。&rdquo;与此传不同。</p><p>迁大鸿胪。龟兹王遣侍子来朝，朝廷嘉其远至，褒赏其王甚厚。余国各遣子来朝，间使连属，林恐所遣或非真的，权取疏属贾胡，因通使命，利得印绶，而道路护送，所损滋多。劳所养之民，资无益之事，为夷狄所笑，此曩时之所患也。乃移书敦煌喻指，并录前世待遇诸国丰约故事，使有a常。明帝即位，赐爵关内侯，转光禄勋、司隶校尉。属郡皆罢非法除过员吏。林为政推诚，简存大体，是以去后每辄见思。</p><p>散骑常侍刘劭作考课论，制下百僚。林议曰：&ldquo;案周官考课，其文备矣，自康王以下，遂以陵迟，此即考课之法存乎其人也。及汉之季，其失岂在乎佐吏之职不密哉？方今军旅，或猥或卒，备之以科条，申之以内外，增减无常，固难一矣。且万目不张举其纲，众毛不整振其领。皋陶仕虞，伊尹臣殷，不仁者远。五帝三王未必如一，而各以治乱。易曰：&lsquo;易简，而天下之理得矣。&rsquo;太祖随宜设辟，以遗来今，不患不法古也。以为今之制度，不为疏阔，惟在守一勿失而已。若朝臣能任仲山甫之重，式是百辟，则孰敢不肃？&rdquo;</p><p>景初元年，司徒、司空并缺，散骑侍郎孟康荐林曰：&ldquo;夫宰相者，天下之所瞻效，诚宜得秉忠履正本德仗义之士，足为海内所师表者。窃见司隶校尉崔林，禀自然之正性，体高雅之弘量。论其所长以比古人，忠直不回则史鱼之俦，清俭守约则季文之匹也。牧守州郡，所在而治，及为外司，万里肃齐，诚台辅之妙器，衮职之良才也。&rdquo;后年遂为司空，封安阳亭侯，邑六百户。三公封列侯，自林始也。㈠</p><p>㈠臣松之以为汉封丞相邑，为荀悦所讥。魏封三公，其失同也。顷之，又进封安阳乡侯。</p><p>鲁相上言：&ldquo;汉旧立孔子庙，褒成侯岁时奉祠，辟雍行礼，必祭先师，王家出谷，春秋祭祀。今宗圣侯奉嗣，未有命祭之礼，宜给牲牢，长吏奉祀，尊为贵神。&rdquo;制三府议，博士傅祗以春秋传言立在祀典，则孔子是也。宗圣m足继绝世，章盛德耳。至於显立言，崇明德，则宜如鲁相所上。林议以为&ldquo;宗圣侯亦以王命祀，不为未有命也。周武王封黄帝、尧、舜之后，及立三恪，禹、汤之世，不列于时，复特命他官祭也。今周公已上，达於三皇，忽焉不祀，而其礼经亦存其言。今独祀孔子者，以世近故也。以大夫之后，特受无疆之祀，礼过古帝，义逾汤、武，可谓崇明报德矣，无复重祀於非族也。&rdquo;㈠</p><p>㈠臣松之以为孟轲称宰我之辞曰：&ldquo;以予观夫子，贤於尧舜远矣。&rdquo;又曰：&ldquo;生民以来，未有盛於孔子者也。&rdquo;斯非通贤之格言，商较之定准乎！虽妙极则同，万圣犹一，然淳薄异时，质文殊用，或当时则荣，没则已焉，是以遗风所被，有深浅。若乃经纬天人，立言垂制，百王莫之能违，彝伦资之以立，诚一人而已耳。周监二代，斯文为盛。然於六经之道，未能及其精致。加以圣贤不兴，旷年五百，道化陵夷，宪章殆灭，若使时无孔门，则周典几乎息矣。夫能光明先王之道，以成万世之功，齐天地之无穷，等日月之久照，岂不有逾於群圣哉？林曾无史迁洞想之诚，梅真慷慨之志，而守其蓬心以塞明义，可谓多见其不知量也。</p><p>明帝又分林邑，封一子列侯。正始五年薨，谥曰孝侯。子述嗣。㈠</p><p>㈠晋诸公赞曰：述弟随，晋尚书仆射。为人亮济。赵王伦篡位，随与其事。伦败，随亦废锢而卒。林孙玮，性率而疏，至太子右卫率也。初，林识拔同郡王经於民伍之中，卒为名士，世以此称之。</p><p>高柔字文惠，陈留圉人也。父靖，为蜀郡都尉。㈠柔留乡里，谓邑中曰：&ldquo;今者英雄并起，陈留四战之地也。曹将军虽据贾荩本有四方之图，未得安坐守也。而张府君先得志於陈留，吾恐变乘间作也，欲与诸君避之。&rdquo;众人皆以张邈与太祖善，柔又年少，不然其言。柔从兄郑袁绍甥也，㈡在河北呼柔，柔举宗从之。会靖卒於西州，时道路艰涩，兵寇纵横，而柔冒艰险诣蜀迎丧，辛苦荼毒，无所不尝，三年乃还。</p><p>㈠陈留耆旧传曰：靖高祖父固，不仕王莽世，为淮阳太守所害，以烈节垂名。固子慎，字孝甫。敦厚少华，有沈深之量。抚育孤兄子五人，恩义甚笃。琅邪相何英嘉其行履，以女妻焉。英即车骑将军熙之父也。慎历二县令、东莱太守。老病归家，草屋蓬户，Y缶无储。其妻谓之曰：&ldquo;君累经宰守，积有年岁，何能不少为储畜以遗子孙乎？&rdquo;慎曰：&ldquo;我以勤身清名为之基，以二千石遗之，不亦可乎！&rdquo;子式，至孝，常尽力供养。永初中，螟蝗为害，独不食式麦，圉令周强以表州郡。太守杨舜举式孝子，让不行。后以孝廉为郎。次子昌，昌弟赐，并为刺史、郡守。式子弘，孝廉。弘生靖。</p><p>㈡谢承后汉书曰：肿衷才。才志弘邈，文武秀出。父躬，蜀郡太守。祖赐，司隶校尉。案陈留耆旧传及谢承书，钟ξ柔从父，非从兄也。未知何者为误。</p><p>太祖平袁氏，以柔为(管)〔菅〕长。县中素闻其名，奸吏数人，皆自引去。柔教曰：&ldquo;昔邴吉临政，吏尝有非，犹尚容之。况此诸吏，於吾未有失乎！其召复之。&rdquo;咸还，皆自励，咸为佳吏。高旨冉担顷之以并州叛。柔自归太祖，太祖欲因事诛之，以为刺奸令史；处法允当，狱无留滞，辟为丞相仓曹属。㈠太祖欲遣锺繇等讨张鲁，柔谏，以为今猥遣大兵，西有韩遂、马超，谓为己举，将相扇动作逆，宜先招集三辅，三辅苟平，汉中可传檄而定也。繇入关，遂、超等果反。</p><p>㈠魏氏春秋曰：柔既处法平允，又夙夜匪懈，至拥膝抱文书而寝。太祖尝夜微出，观察诸吏，见柔，哀之，徐解裘覆柔而去。自是辟焉。</p><p>魏国初建，为尚书郎。转拜丞相理曹掾，令曰：&ldquo;夫治定之化，以礼为首。拨乱之政，以刑为先。是以舜流四凶族，皋陶作士。汉祖除秦苛法，萧何定律。掾清识平当，明于宪典，勉恤之哉！&rdquo;鼓吹宋金等在合肥亡逃。旧法，军征士亡，考竟其妻子。太祖患犹不息，更重其刑。金有母妻及二弟皆给官，主者奏尽杀之。柔启曰：&ldquo;士卒亡军，诚在可疾，然窃闻其中时有悔者。愚谓乃宜贷其妻子，一可使贼中不信，二可使诱其还心。正如前科，固已绝其意望，而猥复重之，柔恐自今在军之士，见一人亡逃，诛将及己，亦且相随而走，不可复得杀也。此重刑非所以止亡，乃所以益走耳。&rdquo;太祖曰：&ldquo;善。&rdquo;即止不杀金母、弟，蒙活者甚众。</p><p>迁为颍川太守，复还为法曹掾。时置校事卢洪、赵达等，使察群下，柔谏曰：&ldquo;设官分职，各有所司。今置校事，既非居上信下之旨。又达等数以憎爱擅作威福，宜检治之。&rdquo;太祖曰：&ldquo;卿知达等，恐不如吾也。要能刺举而辨众事，使贤人君子为之，则不能也。昔叔孙通用群盗，良有以也。&rdquo;达等后奸利发，太祖杀之以谢於柔。</p><p>文帝践阼，以柔为治书侍御史，赐爵关内侯，转加治书执法。民间数有诽谤妖言，帝疾之，有妖言辄杀，而赏告者。柔上疏曰；&ldquo;今妖言者必戮，告之者辄赏。既使过误无反善之路，又将开凶狡之群相诬罔之渐，诚非所以息奸省讼，缉熙治道也。昔周公作诰，称殷之祖宗，咸不顾小人之怨。在汉太宗，亦除妖言诽谤之令。臣愚以为宜除妖谤赏告之法，以隆天父养物之仁。&rdquo;帝不即从，而相诬告者滋甚。帝乃下诏：&ldquo;敢以诽谤相告者，以所告者罪罪之。&rdquo;於是遂绝。校事刘慈等，自黄初初数年之间，举吏民奸罪以万数，柔皆请惩虚实；其余小小挂法者，不过罚金。四年，迁为廷尉。</p><p>魏初，三公无事，又希与朝政。柔上疏曰：&ldquo;天地以四时成功，元首以辅弼兴治；成汤仗阿衡之佐，文、武凭旦、望之力，逮至汉初，萧、曹之俦并以元勋代作心膂，此皆明王圣主任臣於上，贤相良辅股肱於下也。今公辅之臣，皆国之栋梁，民所具瞻，而置之三事，不使知政，遂各偃息养高，鲜有进纳，诚非朝廷崇用大臣之义，大臣献可替否之谓也。古者刑政有疑，辄议於槐棘之下。自今之后，朝有疑议及刑狱大事，宜数以咨访三公。三公朝朔望之日，又可特延入，讲论得失，博尽事情，庶有裨起天听，弘益大化。&rdquo;帝嘉纳焉。</p><p>帝以宿嫌，欲枉法诛治书执法鲍勋，而柔固执不从诏命。帝怒甚，遂召柔诣台；遣使者承指至廷尉考竟勋，勋死乃遣柔还寺。</p><p>明帝即位，封柔延寿亭侯。时博士执经，柔上疏曰：&ldquo;臣闻遵道重学，圣人洪训；褒文崇儒，帝者明义。昔汉末陵迟，礼乐崩坏，雄战虎争，以战陈为务，遂使儒林之群，幽隐而不显。太祖初兴，愍其如此，在於拨乱之际，并使郡县立教学之官。高祖即位，遂阐其业，兴复辟雍，州立课试，於是天下之士，复闻庠序之教，亲俎豆之礼焉。陛下临政，允迪闭埽敷弘大猷，光济先轨，虽夏启之承基，周成之继业，诚无以加也。然今博士皆经明行，一国清选，而使迁除限不过长，惧非所以崇显儒术，帅励怠惰也。孔子称&lsquo;举善而教不能则劝&rsquo;，故楚礼申公，学士锐精，汉隆卓茂，|绅竞慕。臣以为博士者，道之渊薮，六艺所宗，宜随学行优劣，待以不次之位。敦崇道教，以劝学者，於化为弘。&rdquo;帝纳之。</p><p></p> 