 <p><style type="text/css">p{text-indent:2em;}</style></p><p>程昱字仲德，东郡东阿人也。长八尺三寸，美须髯。黄巾起，县丞王度反应之，烧仓库。县令逾城走，吏民负老幼东奔渠丘山。昱使人侦视度，度等得空城不能守，出城西五六里止屯。昱谓县中大姓薛房等曰：&ldquo;今度等得城郭不能居，其势可知。此不过欲虏掠财物，非有坚甲利兵攻守之志也。今何不相率还城而守之？且城高厚，多谷米，今若还求令，共坚守，度必不能久，攻可破也。&rdquo;房等以为然。吏民不肯从，曰：&ldquo;贼在西，但有东耳。&rdquo;昱谓房等：&ldquo;愚民不可计事。&rdquo;乃密遣数骑举幡于东山上，令房等望见，大呼言&ldquo;贼已至&rdquo;，便下山趣城，吏民奔走随之，求得县令，遂共城守。度等来攻城，不能下，欲去。昱率吏民开城门急击之，度等破走。东阿由此得全。</p><p>初平中，贾荽淌妨踽繁訇牛昱不应。是时岱与袁绍、公孙和亲，绍令妻子居岱所，亦遣从事范方将骑助岱。后绍与有隙。击破绍军，乃遣使语岱，令遣绍妻子，使与绍绝。别敕范方：&ldquo;若岱不遣绍家，将骑还。吾定绍，将加兵于岱。&rdquo;岱议连日不决，别驾王白岱：&ldquo;程昱有谋，能断大事。&rdquo;岱乃召见昱，问计，昱曰：&ldquo;若弃绍近援而求远助，此假人於越以救溺子之说也。夫公孙，非袁绍之敌也。今虽坏绍军，然终为绍所禽。夫趣一朝之权而不虑远计，将军终败。&rdquo;岱从之。范方将其骑归，未至，大为绍所破。岱表昱为骑都尉，昱辞以疾。</p><p>刘岱为黄巾所杀。太祖临贾荩辟昱。昱将行，其乡人谓曰：&ldquo;何前后之相背也！&rdquo;昱笑而不应。太祖与语，说之，以昱守寿张令。太祖征徐州，使昱与荀留守鄄城。张邈等叛迎吕布，郡县响应，唯鄄城、范、东阿不动。布军降者，言陈宫欲自将兵取东阿，又使镝谌》叮吏民皆恐。谓昱曰：&ldquo;今贾莘矗唯有此三城。宫等以重兵临之，非有以深结其心，三城必动。君，民之望也，归而说之，殆可！&rdquo;昱乃归，过范，说其令靳允曰：&ldquo;闻吕布执君母弟妻子，孝子诚不可为心！今天下大乱，英雄并起，必有命世，能息天下之乱者，此智者所详择也。得主者昌，失主者亡。陈宫叛迎吕布而百城皆应，似能有为，然以君观之，布何如人哉！夫布，粗中少亲，刚而无礼，匹夫之雄耳。宫等以势假合，不能相君也。兵虽众，终必无成。曹使君智略不世出，殆天所授！君必固范，我守东阿，则田单之功可立也。孰与违忠从恶而母子俱亡乎？唯君详虑之！&rdquo;允流涕曰：&ldquo;不敢有二心。&rdquo;时镝谝言谙兀允乃见嶷，伏兵刺杀之，归勒兵守。㈠昱又遣别骑绝仓亭津，陈宫至，不得渡。昱至东阿，东阿令枣祗已率厉吏民，拒城坚守。又贾荽邮卵悌与昱协谋，卒完三城，以待太祖。太祖还，执昱手曰：&ldquo;微子之力，吾无所归矣。&rdquo;乃表昱为东平相，屯范。㈡</p><p>㈠徐众评曰：允於曹公，未成君臣。母，至亲也，於义应去。昔王陵母为项羽所拘，母以高祖必得天下，因自杀以固陵志。明心无所系，然后可得成事人尽死之节。卫公子开方仕齐，积年不归，管仲以为不怀其亲，安能爱君，不可以为相。是以求忠臣必於孝子之门，允宜先救至亲。徐庶母为曹公所得，刘备乃遣庶归，欲为天下者恕人子之情也。曹公亦宜遣允。</p><p>㈡魏书曰：昱少时常梦上泰山，两手捧日。昱私异之，以语荀。及贾莘矗赖昱得完三城。於是以昱梦白太祖。太祖曰：&ldquo;卿当终为吾腹心。&rdquo;昱本名立，太祖乃加其上&ldquo;日&rdquo;，更名昱也。</p><p>太祖与吕布战于濮阳，数不利。蝗虫起，乃各引去。於是袁绍使人说太祖连和，欲使太祖迁家居。太祖新失贾荩军食尽，将许之。时昱使m还，引见，因言曰：&ldquo;窃闻将军欲遣家，与袁绍连和，诚有之乎？&rdquo;太祖曰：&ldquo;然。&rdquo;昱曰：&ldquo;意者将军殆临事而惧，不然何虑之不深也！夫袁绍据燕、赵之地，有并天下之心，而智不能济也。将军自度能为之下乎？将军以龙虎之威，可为韩、彭之事邪？今贾菟洳校尚有三城。能战之士，不下万人。以将军之神武，与文若、昱等，收而用之，霸王之业可成也。原将军更虑之！&rdquo;太祖乃止。㈠</p><p>㈠魏略载昱说太祖曰：&ldquo;昔田横，齐之世族，兄弟三人更王，据千里之(齐)〔地〕，拥百万之众，与诸侯并南面称孤。既而高祖得天下，而横顾为降虏。当此之时，横岂可为心哉！&rdquo;太祖曰：&ldquo;然。此诚丈夫之至辱也。&rdquo;昱曰：&ldquo;昱愚，不识大旨，以为将军之志，不如田横。田横，齐一壮士耳，犹羞为高祖臣。今闻将军欲遣家往，将北面而事袁绍。夫以将军之聪明神武，而反不羞为袁绍之下，窃为将军耻之！&rdquo;其后语与本传略同。</p><p>天子都许，以昱为尚书。贾萆形窗布，复以昱为东中郎将，领济阴太守，都督贾菔隆Ａ醣甘徐州，来归太祖。昱说太祖杀备，太祖不听。语在武纪。后又遣备至徐州要击袁术，昱与郭嘉说太祖曰：&ldquo;公前日不图备，昱等诚不及也。今借之以兵，必有异心。&rdquo;太祖悔，追之不及。会术病死，备至徐州，遂杀车胄，举兵背太祖。顷之，昱迁振威将军。袁绍在黎阳，将南渡。时昱有七百兵守鄄城，太祖闻之，使人告昱，欲益二千兵。昱不肯，曰：&ldquo;袁绍拥十万众，自以所向无前。今见昱兵少，必轻易不来攻。若益昱兵，过则不可不攻，攻之必克，徒两损其势。原公无疑！&rdquo;太祖从之。绍闻昱兵少，果不往。太祖谓贾诩曰：&ldquo;程昱之胆，过于贲、育。&rdquo;昱收山泽亡命，得精兵数千人，乃引军与太祖会黎阳，讨袁谭、袁尚。谭、尚破走，拜昱奋武将军，封安国亭侯。太祖征荆州，刘备奔吴。论者以为孙权必杀备，昱料之曰：&ldquo;孙权新在位，未为海内所惮。曹公无敌於天下，初举荆州，威震江表，权虽有谋，不能独当也。刘备有英名，关羽、张飞皆万人敌也，权必资之以御我。难解势分，备资以成，又不可得而杀也。&rdquo;权果多与备兵，以御太祖。是后中夏渐平，太祖拊昱背曰：&ldquo;贾葜败，不用君言，吾何以至此？&rdquo;宗人奉牛酒大会，昱曰：&ldquo;知足不辱，吾可以退矣。&rdquo;乃自表归兵，阖门不出。㈠</p><p>㈠魏书曰：太祖征马超，文帝留守，使昱参军事。田银、苏伯等反河间，遣将军贾信讨之。贼有千余人请降，议者皆以为宜如旧法，昱曰：&ldquo;诛降者，谓在扰攘之时，天下云起，故围而后降者不赦，以示威天下，开其利路，使不至於围也。今天下略定，且在邦域之中，此必降之贼，杀之无所威惧，非前日诛降之意。臣以为不可诛也；纵诛之，宜先启闻。&rdquo;众议者曰：&ldquo;军事有专，无请。&rdquo;昱不答。文帝起入，特引见昱曰：&ldquo;君有所不尽邪？&rdquo;昱曰：&ldquo;凡专命者，谓有临时之急，呼吸之间者耳。今此贼制在贾信之手，无朝夕之变。故老臣不原将军行之也。&rdquo;文帝曰：&ldquo;君虑之善。&rdquo;即白太祖，太祖果不诛。太祖还，闻之甚说，谓昱曰：&ldquo;君非徒明於军计，又善处人父子之间。&rdquo;</p><p>昱性刚戾，与人多迕。人有告昱谋反，太祖赐待益厚。魏国既建，为卫尉，与中尉邢贞争威仪，免。文帝践阼，复为卫尉，进封安乡侯，增邑三百户，并前八百户。分封少子延及孙晓列侯。方欲以为公，会薨，帝为流涕，追赠车骑将军，谥曰肃侯。㈠子武嗣。武薨，子克嗣。克薨，子良嗣。</p><p>㈠魏书曰：昱时年八十。</p><p>世语曰：初，太祖乏食，昱略其本县，供三日粮，颇杂以人脯，由是失朝望，故位不至公。</p><p>晓，嘉平中为黄门侍郎。㈠时校事放横，晓上疏曰：&ldquo;周礼云：&lsquo;设官分职，以为民极。&rsquo;春秋传曰：&lsquo;天有十日，人有十等。&rsquo;愚不得临贤，贱不得临贵。於是并建圣哲，树之风声。明试以功，九载考绩。各厥业，思不出位。故栾书欲拯晋侯，其子不听；死人横於街路，邴吉不问。上不责非职之功，下不务分外之赏，吏无兼统之势，民无二事之役，斯诚为国要道，治乱所由也。远览典志，近观秦汉，虽官名改易，职司不同，至于崇上抑下，显分明例，其致一也。初无校事之官干与庶政者也。昔武皇帝大业草创，众官未备，而军旅勤苦，民心不安，乃有小罪，不可不察，故置校事，取其一切耳，然检御有方，不至纵恣也。此霸世之权宜，非帝王之正典。其后渐蒙见任，复为疾病，转相因仍，莫正其本。遂令上察宫庙，下摄众司，官无局业，职无分限，随意任情，唯心所m。法造於笔端，不依科诏；狱成於门下，不顾覆讯。其选官属，以谨慎为粗疏，以为贤能。其治事，以刻暴为公严，以循理为怯弱。外则天威以为声势，内则聚群奸以为腹心。大臣耻与分势，含忍而不言，小人畏其锋芒，郁结而无告。至使尹模公于目下肆其奸慝；罪恶之著，行路皆知，纤恶之过，积年不闻。既非周礼设官之意，又非春秋十等之义也。今外有公卿将校总统诸署，内有侍中尚书综理万机，司隶校尉督察京辇，御史中丞董摄宫殿，皆高选贤才以充其职，申明科诏以督其违。若此诸贤犹不足任，校事小吏，益不可信。若此诸贤各思尽忠，校事区区，亦复无益。若更高选国士以为校事，则是中丞司隶重增一官耳。若如旧选，尹模之奸今复发矣。进退推算，无所用之。昔桑弘羊为汉求利，卜式以为独烹弘羊，天乃可雨。若使政治得失必感天地，臣恐水旱之灾，未必非校事之由也。曹恭公远君子，近小人，国风以为刺。卫献公舍大臣，与小臣谋，定姜谓之有罪。纵令校事有益於国，以礼义言之，尚伤大臣之心，况奸回暴露，而复不罢，是笺诓徊梗迷而不返也。&rdquo;於是遂罢校事官。晓迁汝南太守，年四十余薨。㈡</p><p>㈠世语曰：晓字季明，有通识。</p><p>㈡晓别传曰：晓大著文章多亡失，今之存者不能十分之一。</p><p>郭嘉字奉孝，颍川阳翟人也。㈠初，北见袁绍，谓绍谋臣辛评、郭图曰：&ldquo;夫智者审于量主，故百举百全而功名可立也。袁公徒欲效周公之下士，而未知用人之机。多端寡要，好谋无决，欲与共济天下大难，定霸王之业，难矣！&rdquo;於是遂去之。先是时，颍川戏志才，筹画士也，太祖甚器之。早卒。太祖与荀书曰：&ldquo;自志才亡后，莫可与计事者。汝、颍固多奇士，谁可以继之？&rdquo;　荐嘉。召见，论天下事。太祖曰：&ldquo;使孤成大业者，必此人也。&rdquo;嘉出，亦喜曰：&ldquo;真吾主也。&rdquo;表为司空军祭酒。㈡</p><p>㈠傅子曰：嘉少有远量。汉末天下将乱。自弱冠匿名迹，密交结英隽，不与俗接，故时人多莫知，惟识达者奇之。年二十七，辟司徒府。</p><p>㈡傅子曰：太祖谓嘉曰：&ldquo;本初拥冀州之众，青、并从之，地广兵强，而数为不逊。吾欲讨之，力不敌，如何？&rdquo;对曰：&ldquo;刘、项之不敌，公所知也。汉祖唯智胜；项羽虽强，终为所禽。嘉窃料之，绍有十败，公有十胜，虽兵强，无能为也。绍繁礼多仪，公体任自然，此道胜一也。绍以逆动，公奉顺以率天下，此义胜二也。汉末政失於宽，绍以宽济宽，故不摄，公纠之以猛而上下知制，此治胜三也。绍外宽内忌，用人而疑之，所任唯亲戚子弟，公外易简而内机明，用人无疑，唯才所宜，不间远近，此度胜四也。绍多谋少决，失在后事，公策得辄行，应变无穷，此谋胜五也。绍因累世之资，高议揖让以收名誉，士之好言饰外者多归之，公以至心待人，推诚而行，不为虚美，以俭率下，与有功者无所吝，士之忠正远见而有实者皆原为用，此德胜六也。绍见人饥寒，恤念之形于颜色，其所不见，虑或不及也，所谓妇人之仁耳，公於目前小事，时有所忽，至於大事，与四海接，恩之所加，皆过其望，虽所不见，虑之所周，无不济也，此仁胜七也。绍大臣争权，谗言惑乱，公御下以道，浸润不行，此明胜八也。绍是非不可知，公所是进之以礼，所不是正之以法，此文胜九也。绍好为虚势，不知兵要，公以少克众，用兵如神，军人恃之，敌人畏之，此武胜十也。&rdquo;太祖笑曰：&ldquo;如卿所言，孤何德以堪之也！&rdquo;嘉又曰：&ldquo;绍方北击公孙，可因其远征，东取吕布。不先取布，若绍为寇，布为之援，此深害也。&rdquo;太祖曰：&ldquo;然。&rdquo;</p><p>征吕布，三战破之，布退固守。时士卒疲倦，太祖欲引军还，嘉说太祖急攻之，遂禽布。语在荀攸传。㈠</p><p>㈠傅子曰：太祖欲引军还，嘉曰：&ldquo;昔项籍七十余战，未尝败北，一朝失势而身死国亡者，恃勇无谋故也。今布每战辄破，气衰力尽，内外失守。布之威力不及项籍，而困败过之，若乘胜攻之，此成禽也。&rdquo;太祖曰：&ldquo;善。&rdquo;</p><p>魏书曰：刘备来奔，以为豫州牧。或谓太祖曰：&ldquo;备有英雄志，今不早图，后必为患。&rdquo;太祖以问嘉，嘉曰：&ldquo;有是。然公提剑起义兵，为百姓除暴，推诚仗信以招俊杰，犹惧其未也。今备有英雄名，以穷归己而害之，是以害贤为名，则智士将自疑，回心择主，公谁与定天下？夫除一人之患，以沮四海之望，安危之机，不可不察！&rdquo;太祖笑曰：&ldquo;君得之矣。&rdquo;</p><p>傅子曰：初，刘备来降，太祖以客礼待之，使为豫州牧。嘉言于太祖曰：&ldquo;备有雄才而甚得众心。张飞、关羽者，皆万人之敌也，为之死用。嘉观之，备终不为人下，其谋未可测也。古人有言：&lsquo;一日纵敌，数世之患。&rsquo;宜早为之所。&rdquo;是时，太祖奉天子以号令天下，方招怀英雄以明大信，未得从嘉谋。会太祖使备要击袁术，嘉与程昱俱驾而谏太祖曰：&ldquo;放备，变作矣！&rdquo;时备已去，遂举兵以叛。太祖恨不用嘉之言。</p><p>案魏书所云，与傅子正反也。</p><p>孙策转斗千里，尽有江东，闻太祖与袁绍相持於官渡，将渡江北袭许。众闻皆惧，嘉料之曰：&ldquo;策新并江东，所诛皆英豪雄杰，能得人死力者也。然策轻而无备，虽有百万之众，无异於独行中原也。若刺客伏起，一人之敌耳。以吾观之，必死於匹夫之手。&rdquo;策临江未济，果为许贡客所杀。㈠</p><p>㈠傅子曰：太祖欲速征刘备，议者惧军出，袁绍击其后，进不得战而退失所据。语在武纪。太祖疑，以问嘉。嘉劝太祖曰：&ldquo;绍性迟而多疑，来必不速。备新起，众心未附，急击之必败。此存亡之机，不可失也。&rdquo;太祖曰：&ldquo;善。&rdquo;遂东征备。备败奔绍，绍果不出。</p><p>臣松之案武纪，决计征备，量绍不出，皆出自太祖。此云用嘉计，则为不同。又本传称(自)嘉料孙策轻佻，必死於匹夫之手，诚为明於见事。然自非上智，无以知其死在何年也。今正以袭许年死，此盖事之偶合。</p><p>从破袁绍，绍死，又从讨谭、尚于黎阳，连战数克。诸将欲乘胜遂攻之，嘉曰：&ldquo;袁绍爱此二子，莫m立也。有郭图、逢纪为之谋臣，必交斗其间，还相离也。急之则相持，缓之而后争心生。不如南向荆州若征刘表者，以待其变；变成而后击之，可一举定也。&rdquo;太祖曰：&ldquo;善。&rdquo;乃南征。军至西平，谭、尚果争冀州。谭为尚军所败，走保平原，遣辛毗乞降。太祖还救之，遂从定。又从攻谭於南皮，冀州平。封嘉洧阳亭侯。㈠</p><p>㈠傅子曰：河北既平，太祖多辟召青、冀、幽、并知名之士，渐臣使之，以为省事掾属。皆嘉之谋也。</p><p>太祖将征袁尚及三郡乌丸，诸下多惧刘表使刘备袭许以讨太祖，嘉曰：&ldquo;公虽威震天下，胡恃其远，必不设备。因其无备，卒然击之，可破灭也。且袁绍有恩于民夷，而尚兄弟生存。今四州之民，徒以威附，德施未加，舍而南征，尚因乌丸之资，招其死主之臣，胡人一动，民夷俱应，以生蹋顿之心，成觊觎之计，恐青、冀非己之有也。表，坐谈客耳，自知才不足以御备，重任之则恐不能制，轻任之则备不为用，虽虚国远征，公无忧矣。&rdquo;太祖遂行。至易，嘉言曰：&ldquo;兵贵神速。今千里袭人，辎重多，难以趣利，且彼闻之，必为备；不如留辎重，轻兵兼道以出，掩其不意。&rdquo;太祖乃密出卢龙塞，直指单于庭。虏卒闻太祖至，惶怖合战。大破之，斩蹋顿及名王已下。尚及兄熙走辽东。</p><p>嘉深通有算略，达於事情。太祖曰：&ldquo;唯奉孝为能知孤意。&rdquo;年三十八，自柳城还，疾笃，太祖问疾者交错。及薨，临其丧，哀甚，谓荀攸等曰：&ldquo;诸君年皆孤辈也，唯奉孝最少。天下事竟，欲以后事属之，而中年夭折，命也夫！&rdquo;乃表曰：&ldquo;军祭酒郭嘉，自从征伐，十有一年。每有大议，临敌制变。臣策未决，嘉辄成之。平定天下，谋功为高。不幸短命，事业未终。追思嘉勋，实不可忘。可增邑八百户，并前千户。&rdquo;㈠谥曰贞侯。子奕嗣。㈡</p><p>㈠魏书载太祖表曰：&ldquo;臣闻褒忠宠贤，未必当身，念功惟绩，恩隆后嗣。是以楚宗孙叔，显封厥子；岑彭既没，爵及支庶。故军祭酒郭嘉，忠良渊淑，体通性达。每有大议，发言盈庭，执中处理，动无遗策。自在军旅，十有余年，行同骑乘，坐共幄席，东禽吕布，西取眭固，斩袁谭之首，平朔土之众，逾越险塞，荡定乌丸，震威辽东，以枭袁尚。虽假天威，易为指麾，至於临敌，发扬誓命，凶逆克殄，勋实由嘉。方将表显，短命早终。上为朝廷悼惜良臣，下自毒恨丧失奇佐。宜追增嘉封，并前千户，褒亡为存，厚往劝来也。&rdquo;</p><p>㈡魏书称奕通达见理。奕字伯益，见王昶家诫。</p><p>后太祖征荆州还，於巴丘遇疾疫，烧船，叹曰：&ldquo;郭奉孝在，不使孤至此。&rdquo;㈠初，陈群非嘉不治行检，数廷诉嘉，嘉意自若。太祖愈益重之，然以群能持正，亦悦焉。㈡奕为太子文学，早薨。子深嗣。深薨，子猎嗣。㈢</p><p>㈠傅子曰：太祖又云：&ldquo;哀哉奉孝！痛哉奉孝！惜哉奉孝！&rdquo;</p><p>㈡傅子曰：太祖与荀书，追伤嘉曰：&ldquo;郭奉孝年不满四十，相与周旋十一年，阻险艰难，皆共罹之。又以其通达，见世事无所凝滞，欲以后事属之，何意卒尔失之，悲痛伤心。今表增其子满千户，然何益亡者，追念之感深。且奉孝乃知孤者也；天下人相知者少，又以此痛惜。奈何奈何！&rdquo;又与书曰：&ldquo;追惜奉孝，不能去心。其人见时事兵事，过绝於人。又人多畏病，南方有疫，常言&lsquo;吾往南方，则不生还&rsquo;。然与共论计，云当先定荆。此为不但见计之忠厚，必欲立功分，弃命定。事人心乃尔，何得使人忘之！&rdquo;</p><p>㈢世语曰：嘉孙敞，字泰中，有才识，位散骑常侍。</p><p>董昭字公仁，济阴定陶人也。举孝廉，除瘿陶长、柏人令，袁绍以为参军事。绍逆公孙于界桥，钜鹿太守李邵及郡冠盖，以兵强，皆欲属。绍闻之，使昭领钜鹿。问：&ldquo;御以何术？&rdquo;对曰：&ldquo;一人之微，不能消众谋，欲诱致其心，唱与同议，及得其情，乃当权以制之耳。计在临时，未可得言。&rdquo;时郡右姓孙伉等数十人专为谋主，惊动吏民。昭至郡，伪作绍檄告郡云：&ldquo;得贼罗候安平张吉辞，当攻钜鹿，贼故孝廉孙伉等为应，檄到收行军法，恶止其身，妻子勿坐。&rdquo;昭案檄告令，皆即斩之。一郡惶恐，乃以次安慰，遂皆平集。事讫白绍，绍称善。会魏郡太守栗攀为兵所害，绍以昭领魏郡太守。时郡界大乱，贼以万数，遣使往来，交易市买。昭厚待之，因用为间，乘虚掩讨，辄大克破。二日之中，羽檄三至。</p><p></p><p></p> 