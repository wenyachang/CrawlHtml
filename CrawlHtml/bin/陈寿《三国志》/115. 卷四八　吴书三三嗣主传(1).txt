 <p>孙亮字子明，权少子也。权春秋高，而亮最少，故尤留意。姊全公主尝谮太子和子母，心不自安，因倚权意，欲豫自结，数称述全尚女，劝为亮纳。赤乌十三年，和废，权遂立亮为太子，以全氏为妃。</p><p>太元元年夏，亮母潘氏立为皇后。冬，权寝疾，徵大将军诸葛恪为太子太傅，会稽太守滕胤为太常，并受诏辅太子。明年四月，权薨，太子即尊号，大赦，改。是岁，於魏嘉平四年也。</p><p>〔建兴元年〕闰月，以恪为帝太傅，胤为卫将军领尚书事，上大将军吕岱为大司马，诸文武在位皆进爵班赏，冗官加等。冬十月，太傅恪率军遏巢湖，巢音祖了反。城东兴，使将军全端守西城，都尉留略守东城。十二月朔丙申，大风雷电，魏使将军诸葛诞、胡遵等步骑七万围东兴，将军王昶攻南郡，丘俭向武昌。甲寅，恪以大兵赴敌。戊午，兵及东兴，交战，大破魏军，杀将军韩综、桓嘉等。是月，雷雨，天灾武昌端门；改作端门，又灾内殿。㈠</p><p>㈠臣松之案：孙权赤乌十年，诏徙武昌宫材瓦，以缮治建康宫，而此犹有端门内殿。</p><p>吴录云：诸葛恪有迁都意，更起武昌宫。今所灾者恪所新作。</p><p>二年春正月丙寅，立皇后全氏，大赦。庚午，王昶等皆退。二月，军还自东兴，大行封赏。三月，恪率军伐魏。夏四月，围新城，大疫，兵卒死者大半。秋八月，恪引军还。冬十月，大飨。武卫将军孙峻伏兵杀恪於殿堂。大赦。以峻为丞相，封富春侯。十一月，有大鸟五见于春申，(明年改)〔改明年〕元。</p><p>五凤元年夏，大水。秋，吴侯英谋杀峻，觉，英自杀。冬十一月，星于斗、牛。㈠</p><p>㈠江表传曰：是岁交n稗草化为稻。</p><p>二年春正月，魏镇东大将军丘俭、前将军文钦以淮南之众西入，战于乐嘉。闰月壬辰，峻及骠骑将军吕据、左将军留赞率兵袭寿春，军及东兴，闻钦等败。壬寅，兵进于橐皋，钦诣峻降，淮南余众数万口来奔。魏诸葛诞入寿春，峻引军还。二月，及魏将军曹珍遇于高亭，交战，珍败绩。留赞为诞别将蒋班所败于菰陂，赞及将军孙楞、蒋等皆遇害。三月，使镇南将军朱异袭安丰，不克。秋七月，将军孙仪、张怡、林恂等谋杀峻，发觉，仪自杀，恂等伏辜。阳羡离里山大石自立。使卫尉冯朝城广陵，拜将军吴穰为广陵太守，留略为东海太守。是岁大旱。十二月，作太庙。以冯朝为监军使者，督徐州诸军事，民饥，军士怨畔。</p><p>太平元年春㈠二月朔，建业火。峻用征北大将军文钦计，将征魏。八月，先遣钦及骠骑〔将军〕吕据、车骑〔将军〕刘纂、镇南〔将军〕朱异、前将军唐咨军自江都入淮、泗。九月丁亥，峻卒，以从弟偏将军D为侍中、武卫将军，领中外诸军事，召还据等。〔据〕闻D代峻，大怒。己丑，大司马吕岱卒。壬辰，太白犯南斗。据、钦、咨等表荐卫将军滕胤为丞相，D不听。癸卯，更以胤为大司马，代吕岱驻武昌。据引兵还，欲讨D。D遣使以诏书告喻钦、咨等，使取据。冬十月丁未，遣孙宪及丁奉、施宽等以舟兵逆据於江都，遣将军刘丞督步骑攻胤。胤兵败夷灭。己酉，大赦，改年。辛亥，获吕据於新州。十一月，以D为大将军、假节，封(永康侯)〔永宁侯〕。孙宪与将军王谋杀D，事觉，D杀，迫宪令自杀。十二月，使五官中郎将刁玄告乱于蜀。</p><p>㈠吴历曰：正月，为权立庙，称太祖庙。</p><p>二年春二月甲寅，大雨，震电。乙卯，雪，大寒。以长沙东部为湘东郡，西部为衡阳郡，会稽东部为临海郡，豫章东部为临川郡。夏四月，亮临正殿，大赦，始亲政事。D所表奏，多见难问，又科兵子弟年十八已下十五已上，得三千余人，选大将子弟年少有勇力者为之将帅。亮曰：&ldquo;吾立此军，欲与之俱长。&rdquo;日於苑中习焉。㈠</p><p>㈠吴历曰：亮数出中书视孙权旧事，问左右侍臣：&ldquo;先帝数有特制，今大将军问事，但令我书可邪！&rdquo;亮后出西苑，方食生梅，使黄门至中藏取蜜渍梅，蜜中有鼠矢，召问藏吏，藏吏叩头。亮问吏曰：&ldquo;黄门从汝求蜜邪？&rdquo;吏曰：&ldquo;向求，实不敢与。&rdquo;黄门不服，侍中刁玄、张启：&ldquo;黄门、藏吏辞语不同，请付狱推尽。&rdquo;亮曰：&ldquo;此易知耳。&rdquo;令破鼠矢，矢里燥。亮大笑谓玄、曰：&ldquo;若矢先在蜜中，中外当俱湿，今外湿里燥，必是黄门所为。&rdquo;黄门首服，左右莫不惊悚。</p><p>江表传曰：亮使黄门以银碗并盖就中藏吏取交州所献甘蔗h。黄门先恨藏吏，以鼠矢投h中，启言藏吏不谨。亮呼吏持h器入，问曰：&ldquo;此器既盖之，且有掩覆，无缘有此，黄门将有恨於汝邪？&rdquo;吏叩头曰：&ldquo;尝从某求宫中莞席，宫席有数，不敢与。&rdquo;亮曰：&ldquo;必是此也。&rdquo;覆问黄门，具首伏。即於目前加髡鞭，斥付外署。</p><p>臣松之以为鼠矢新者，亦表里皆湿。黄门取新矢则无以得其奸也，缘遇燥矢，故成亮之慧。然犹谓吴历此言，不如江表传为实也。</p><p>五月，魏征东大将军诸葛诞以淮南之众保寿春城，遣将军朱成称臣上疏，又遣子靓、长史吴纲诸牙门子弟为质。六月，使文钦、唐咨、全端等步骑三万救诞。朱异自虎林率众袭夏口，夏口督孙壹奔魏。秋七月，D率众救寿春，次于镬里，朱异至自夏口，D使异为前部督，与丁奉等将介士五万解围。八月，会稽南部反，杀都尉。鄱阳、新都民为乱，廷尉丁密、步兵校尉郑胄、将军锺离牧率军讨之。朱异以军士乏食引还，D大怒，九月朔己巳，杀异於镬里。辛未，D自镬里还建业。甲申，大赦。十一月，全绪子t、仪以其母奔魏。十二月，全端、怿等自寿春城诣司马文王。</p><p>三年春正月，诸葛诞杀文钦。三月，司马文王克寿春，诞及左右战死，将吏已下皆降。秋七月，封故齐王奋为章安侯。诏州郡伐宫材。自八月沈阴不雨四十余日。亮以D专恣，与太常全尚，将军刘丞谋诛D。九月戊午，D以兵取尚，遣弟恩攻杀丞於苍龙门外，召大臣会宫门，黜亮为会稽王，时年十六。</p><p>孙休字子烈，权第六子。年十三，从中书郎射慈、郎中盛冲受学。太元二年正月，封琅邪王，居虎林。四月，权薨，休弟亮承统，诸葛恪秉政，不欲诸王在滨江兵马之地，徙休於丹杨郡。太守李衡数以事侵休，休上书乞徙他郡，诏徙会稽。居数岁，梦乘龙上天，顾不见尾，觉而异之。孙亮废，己未，孙D使宗正孙楷与中书郎董朝迎休。休初闻问，意疑，楷、朝具述D等所以奉迎本意，留一日二夜，遂发。十月戊寅，行至曲阿，有老公干休叩头曰：&ldquo;事久变生，天下喁喁，原陛下速行。&rdquo;休善之，是日进及布塞亭。武卫将军恩行丞相事，率百僚以乘舆法驾迎於永昌亭，筑宫，以武帐为便殿，设御座。己卯，休至，望便殿止住，使孙楷先见恩。楷还，休乘辇进，群臣再拜称臣。休升便殿，谦不即御坐，止东厢。户曹尚书前即阶下赞奏，丞相奉玺符。休三让，群臣三请。休曰：&ldquo;将相诸侯咸推寡人，寡人敢不承受玺符。&rdquo;群臣以次奉引，休就乘舆，百官陪位，D以兵千人迎於半野，拜于道侧，休下车答拜。即日，御正殿，大赦，改元。是岁，於魏甘露三年也。</p><p>永安元年冬十月壬午，诏曰：&ldquo;夫褒德赏功，古今通义。其以大将军D为丞相、荆州牧，增食五县。武卫将军恩为御史大夫、卫将军、中军督，封县侯。威远将军(授)为右将军、县侯。偏将军衷雍沤军、亭侯。长水校尉张布辅导勤劳，以布为辅义将军，封永康侯。董朝亲迎，封为乡侯。&rdquo;又诏曰：&ldquo;丹阳太守李衡，以往事之嫌，自拘有司。夫射钩斩，在君为君，遣衡还郡，勿令自疑。&rdquo;㈠己丑，封孙皓为乌程侯，皓弟德钱唐侯，谦永安侯。㈡</p><p>㈠襄阳记曰：衡字叔平，本襄阳卒家子也，汉末入吴为武昌庶民。闻羊□有人物之鉴，往干之，□曰：&ldquo;多事之世，尚书剧曹郎才也。&rdquo;是时校事吕壹操弄权柄，大臣畏浚莫有敢言，□曰：&ldquo;非李衡无能困之者。&rdquo;遂共荐为郎。权引见，衡口陈壹奸短数千言，权有愧色。数月，壹被诛，而衡大见显擢。后常为诸葛恪司马，帚「事。恪被诛，求为丹杨太守。时孙休在郡治，衡数以法绳之。妻习氏每谏衡，衡不从。会休立，衡忧惧，谓妻曰：&ldquo;不用卿言，以至于此。&rdquo;遂欲奔魏。妻曰：&ldquo;不可。君本庶民耳，先帝相拔过重，既数作无礼，而复逆自猜嫌，逃叛求活，以此北归，何面见中国人乎？&rdquo;衡曰：&ldquo;计何所出？&rdquo;妻曰：&ldquo;琅邪王素好善慕名，方欲自显於天下，终不以私嫌杀君明矣。可自囚诣狱，表列前失，显求受罪。如此，乃当逆见优饶，非但直活而已。&rdquo;衡从之，果得无患，又加威远将军，援以り。衡每欲治家，妻辄不听，后密遣客十人於武陵龙阳汜洲上作宅，种甘橘千株。临死，敕涸唬&ldquo;汝母恶我治家，故穷如是。然吾州里有千头木奴，不责汝衣食，岁上一匹绢，亦可足用耳。&rdquo;衡亡后二十余日，阂园啄福母曰：&ldquo;此当是种甘橘也，汝家失十户客来七八年，必汝父遣为宅。汝父a称太史公言，&lsquo;江陵千树橘，当封君家&rsquo;。吾答曰：&lsquo;且人患无德义，不患不富，若贵而能贫，方好耳，用此何为！&rsquo;&rdquo;吴末，衡甘橘成，岁得绢数千匹，家道殷足。晋咸康中，其宅址枯树犹在。</p><p>㈡江表传曰：群臣奏立皇后、太子，诏曰：&ldquo;朕以寡德，奉承洪业，莅事日浅，恩泽未敷，加后妃之号，嗣子之位，非所急也。&rdquo;有司又固请，休谦虚不许。</p><p>十一月甲午，风四转五复，蒙雾连日。D一门五侯皆典禁兵，权倾人主，有所陈述，敬而不违，於是益恣。休恐其有变，数加赏赐。丙申，诏曰：&ldquo;大将军忠款内发，首建大计以安社稷，卿士内外，咸赞其议，并有勋劳。昔霍光定计，百僚同心，无复是过。亟案前日与议定策告庙人名，依故事应加爵位者，促施行之。&rdquo;戊戌，诏曰：&ldquo;大将军掌中外诸军事，事统烦多，其加卫将军御史大夫恩侍中，与大将军分省诸事。&rdquo;壬子，诏曰：&ldquo;诸吏家有五人三人兼重为役，父兄在都，子弟给郡县吏，既出限米，军出又从，至於家事无经护者，朕甚愍之。其有五人三人为役，听其父兄所欲留，为留一人，除其米限，军出不从。&rdquo;又曰：&ldquo;诸将吏奉迎陪位在永昌亭者，皆加位一级。&rdquo;顷之，休闻D逆谋，阴与张布图计。十二月戊辰腊，百僚朝贺，公卿升殿，诏武士缚D，即日伏诛。己巳，诏以左将军张布讨奸臣，加布为中军督，封布弟为都亭侯，给兵三百人，弟恂为校尉。</p><p>诏曰：&ldquo;古者建国，教学为先，所以道世治性，为时养器也。自建兴以来，时事多故，吏民颇以目前趋务，去本就末，不循古道。夫所尚不，则伤化败俗。其案古置学官，立五经博士，核取应选，加其宠禄，科见吏之中及将吏子弟有志好者，各令就业。一岁课试，差其品第，加以位赏。使见之者乐其荣，闻之者羡其誉。以敦王化，以隆风俗。&rdquo;</p><p>二年春正月，震电。三月，备九卿官，诏曰：&ldquo;朕以不德，于王公之上，夙夜战战，忘寝与食。今欲偃武修文，以崇大化。推此之道，当由士民之赡，必须农桑。管子有言：&lsquo;仓廪实，知礼节；衣食足，知荣辱。&rsquo;夫一夫不耕，有受其饥，一妇不织，有受其寒；饥寒并至而民不为非者，未之有也。自顷年已来，州郡吏民及诸营兵，多违此业，皆浮船长江，贾作上下，良田渐废，见谷日少，欲求大定，岂可得哉？亦由租入过重，农人利薄，使之然乎！今欲广开田业，轻其赋税，差科强羸，课其田亩，务令优均，官私得所，使家给户赡，足相供养，则爱身重命，不犯科法，然后刑罚不用，风俗可整。以群僚之忠贤，若尽心於时，虽太古盛化，未可卒致，汉文升平，庶几可及。及之则臣主俱荣，不及则损削侵辱，何可从容俯仰而已？诸卿尚书，可共咨度，务取便佳。田桑已至，不可后时。事定施行，称朕意焉。&rdquo;</p><p>三年春三月，西陵言赤乌见。秋，用都尉严密议，作浦里塘。会稽郡谣言王亮当还为天子，而亮宫人告亮使巫祷祠，有恶言。有司以闻，黜为候官侯，遣之国。道自杀，卫送者伏罪。㈠以会稽南部为建安郡，分宜都置建平郡。㈡</p><p>㈠吴录曰：或云休鸩杀之。至晋太康中，吴故少府丹杨戴J迎亮丧，葬之赖乡。</p><p>㈡吴历曰：是岁得大鼎於建德县。</p><p>四年夏五月，大雨，水泉涌溢。秋八月，遣光禄大夫周奕、石伟巡行风俗，察将吏清浊，民所疾苦，为黜陟之诏。㈠九月，布山言白龙见。是岁，安吴民陈焦死，埋之，六日更生，穿土中出。</p><p>㈠楚国先贤传曰：石伟字公操，南郡人。少好学，节不怠，介然独立，有不可夺之志。举茂才、贤良方正，皆不就。孙休即位，特徵伟，累迁至光禄勋。及皓即位，朝政昏乱，伟乃辞老耄痼疾乞身，就拜光禄大夫。吴平，建威将军王戎亲诣伟。太康二年，诏曰：&ldquo;吴故光禄大夫石伟，秉志清白，皓首不渝，难处危乱，廉节可纪。年已过迈，不堪远涉，其以伟为议郎，加二千石秩，以终厥世。&rdquo;伟遂阳狂及盲，不受晋爵。年八十三，太熙元年卒。</p><p>五年春二月，白虎门北楼灾。秋七月，始新言黄龙见。八月壬午，大雨震电，水泉涌溢。乙酉，立皇后朱氏。戊子，立子л为太子，大赦。㈠冬十月，以卫将军濮阳兴为丞相，廷尉丁密、光禄勋孟宗为左右御史大夫。休以丞相兴及左将军张布有旧恩，委之以事，布典宫省，兴关军国。休锐意於典籍，欲毕览百家之言，尤好射雉，春夏之间常晨出夜还，唯此时舍书。休欲与博士祭酒韦曜、博士盛冲讲论道艺，曜、冲素皆切直，布恐入侍，发其阴失，令己不得专，因妄饰说以拒遏之。休答曰：&ldquo;孤之涉学，群书略遍，所见不少也；其明君王，奸臣贼子，古今贤愚成败之事，无不览也。今曜等入，但欲与论讲书耳，不为从曜等始更受学也。纵复如此，亦何所损？君特当以曜等恐道臣下奸变之事，以此不欲令入耳。如此之事，孤已自备之，不须曜等然后乃解也。此都无所损，君意特有所忌故耳。&rdquo;布得诏陈谢，重自序述，又言惧妨政事。休答曰：&ldquo;书籍之事，患人不好，好之无伤也。此无所为非，而君以为不宜，是以孤有所及耳。政务学业，其流各异，不相妨也。不图君今日在事，更行此於孤也，良所不取。&rdquo;布拜表叩头，休答曰：&ldquo;聊相开悟耳，何至叩头乎！如君之忠诚，远近所知。往者所以相感，今日之巍巍也。诗云：&lsquo;靡不有初，鲜克有终。&rsquo;终之实难，君其终之。&rdquo;初休为王时，布为左右将督，素见信爱，及至践阼，厚加宠待，专擅国势，多行无礼，自嫌瑕短，惧曜、冲言之，故尤患忌。休虽解此旨，心不能悦，更恐其疑惧，竟如布意，废其讲业，不复使冲等入。是岁使察战到交n调孔爵、大猪。㈡</p><p>㈠吴录载休诏曰：&ldquo;人之有名，以相纪别，长为作字，惮其名耳。礼，名子欲令难犯易避，五十称伯仲，古或一字。今人竞作好名好字，又令相配，所行不副，此瞽字伯明者也，孤尝哂之。或师友父兄所作，或自己为；师友尚可，父兄犹非，自为最不谦。孤今为四男作名字：太子名□，□音如湖水湾澳之湾，字□，□音如迄今之迄；次子名□，□音如兕觥之觥，字□，□音如玄U首之U；次子名□，□音如草莽之莽，字j，j音如举物之举；次子名□，□音如褒衣下宽大之褒，字□，□音如有所拥持之拥。此都不与世所用者同，故钞旧文会合作之。夫书八体损益，因事而生，今造此名字，既不相配，又字但一，庶易弃避，其普告天下，使咸闻知。&rdquo;</p><p></p> 