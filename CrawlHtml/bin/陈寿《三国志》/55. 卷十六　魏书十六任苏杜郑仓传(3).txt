 <p>㈡杜氏新书曰：恕遂去京师，营宜阳一泉坞，因其垒f之固，小大家焉。明帝崩时，人多为恕言者。</p><p>㈢杜氏新书曰：喜欲恕折节谢己，讽司马宋权示之以微意。恕答权书曰：&ldquo;况示委曲。夫法天下事，以善意相待，无不致快也；以不善意相待，无不致嫌 隙也。而议者言，凡人天性皆不善，不当待以善意，更堕其调中。仆得此辈，便欲归蹈沧海乘桴耳，不能自谐在其间也。然以年五十二，不见废弃，颇亦遭明达君子 亮其本心；若不见亮，使人刳心著地，正与数斤肉相似，何足有所明，故终不自解说。程征北功名宿著，在仆前甚多，有人出征北乎！若令下官事无大小，咨而后 行，则非上司弹绳之意；若咨而不从，又非上下相顺之宜。故推一心，任一意，直而行之耳。杀胡之事，天下谓之是邪，是仆谐也；呼为非邪，仆自受之，无所怨 咎。程征北明之亦善，不明之亦善，诸君子自共为其心耳，不在仆言也。&rdquo;喜於是遂深文劾恕。</p><p>初，恕从赵郡还，陈留阮武亦从清河太守徵，俱自薄廷尉。谓恕曰：&ldquo;相观才性可以由公道而持之不厉，器能可以处大官而求之不顺，才学可以述古今而 志之不一，此所谓有其才而无其用。今向间暇，可试潜思，成一家言。&rdquo;在章武，遂著体论八节。㈠又著兴性论一篇，盖兴於为己也。四年，卒於徙所。</p><p>㈠杜氏新书曰：以为人伦之大纲，莫重於君臣；立身之基本，莫大於言行；安上理民，莫精於政法；胜残去杀，莫善於用兵。夫礼也者，万物之体也，万物皆得其体，无有不善，故谓之体论。</p><p>甘露二年，河东乐详年九十余，上书讼畿之遗绩，朝廷感焉。诏封恕子预为丰乐亭侯，邑百户。㈠</p><p>㈠魏略曰：乐详字文载。少好学，建安初，详闻公车司马令南郡谢该善左氏传，乃从南阳步诣〔许，从〕该问疑难诸要，今左氏乐氏问七十二事，详所撰 也。所问既了而归乡里，时杜畿为太守，亦甚好学，署详文学祭酒，使教后进，於是河东学业大兴。至黄初中，徵拜博士。于时太学初立，有博士十余人，学多褊 狭，又不熟悉，略不亲教，备员而已。惟详五业并授，其或难解，质而不解，详无愠色，以杖画地，牵譬引类，至忘寝食，以是独擅名於远近。详学既精悉，又善推 步三五，别受诏与太史典定律历。太和中，转拜骑都尉。详学优能少，故历三世，竟不出为宰守。至正始中，以年老罢归於舍，本国宗族归之，门徒数千人。</p><p>恕奏议论皆可观，掇其切世大事著于篇。㈠</p><p>㈠杜氏新书曰：恕弟理，字务仲。少而机察精要，畿奇之，故名之曰理。年二十一而卒。弟宽，字务叔。清虚玄静，敏而好古。以名臣门户，少长京师， 而笃志博学，绝於世务，其意欲探赜索隐，由此显名，当涂之士多交焉。举孝廉，除郎中。年四十二而卒。经传之义，多所论，皆草创未就，惟删集礼记及春秋左 氏传解，今存于世。预字元凯，司马宣王女婿。王隐晋书称预智谋渊博，明於理乱，常称&ldquo;德者非所以企及，立功立言，所庶几也&rdquo;。大观群典，谓公羊、谷梁，诡 辨之言。又非先儒说左氏未究丘明意，而横以二传乱之。乃错综微言，著春秋左氏经传集解，又参考众家，谓之释例，又作盟会图、春秋长历，备成一家之学，至老 乃成。尚书郎挚虞甚重之，曰：&ldquo;左丘明本为春秋作传，而左传遂自孤行；释例本为传设，而所发明何但左传，故亦孤行。&rdquo;预有大功名於晋室，位至征南大将军， 开府，封当阳侯，食邑八千户。子锡，字世嘏，尚书左丞。</p><p>晋诸公赞曰：嘏有器局。预从兄斌，字世将，亦有才望，为黄门郎，为赵王伦所枉杀。嘏子V，字洪治。少有令名，为丹阳丞，早卒。阮武者，亦拓落大才也。案阮氏谱：武父谌，字士信，徵辟无所就，造三礼图传於世。</p><p>杜氏新书曰：武字文业，阔达博通，渊雅之士。位止清河太守。武弟炳，字叔文，河南尹。精意医术，撰药方一部。炳子坦，字弘舒，晋太子少傅，平东将军。坦弟柯，字士度。</p><p>荀绰贾菁窃唬禾钩錾懿父，亡，次兄当袭爵，父爱柯，言名传之，遂承封。时幼小，不能让，及长悔恨，遂幅巾而居，后虽出身，未尝释也。性纯笃闲雅，好礼无违，存心经诰，博学洽闻。选为濮阳王文学，迁领军长史，丧官。王衍时为领军，哭之甚恸。</p><p>郑浑字文公，河南开封人也。高祖父众，众父兴，皆为名儒。㈠浑兄泰，与荀攸等谋诛董卓，为扬州刺史，卒。㈡浑将泰小子袤避难淮南，袁术宾礼甚 厚。浑知术必败。时华歆为豫章太守，素与泰善，浑乃渡江投歆。太祖闻其笃行，召为掾，复迁下蔡长、邵陵令。天下未定，民皆剽轻，不念产殖；其生子无以相 活，率皆不举。浑所在夺其渔猎之具，课使耕桑，又兼开稻田，重去子之法。民初畏罪，后稍丰给，无不举赡；所育男女，多以郑为字。辟为丞相掾属，迁左冯翊。</p><p>㈠续汉书曰：兴字少赣，谏议大夫。众字子师，大司农。</p><p>㈡张[汉纪曰：泰字公业。少有才略，多谋计，知天下将乱，阴交结豪杰。家富於财，有田四百顷，而食常不足，名闻山东。举孝廉，三府辟，公车徵， 皆不就。何进辅政，徵用名士，以泰为尚书侍郎，加奉车都尉。进将诛黄门，欲召董卓为助，泰谓进曰：&ldquo;董卓强忍寡义，志欲无餍，若借之朝政，授之大事，将肆 其心以危朝廷。以明公之威德，据阿衡之重任，秉意独断，诛除有罪，诚不待卓以为资援也。且事留变生，其鉴不远。&rdquo;又为陈时之要务，进不能用，乃弃官去。谓 颍川人荀攸曰：&ldquo;何公未易辅也。&rdquo;进寻见害，卓果专权，废帝。关东义兵起，卓会议大发兵，群寮咸惮卓，莫敢忤旨。泰恐其强，益将难制，乃曰：&ldquo;夫治在德， 不在兵也。&rdquo;卓不悦曰：&ldquo;如此，兵无益邪？&rdquo;众人莫不变容，为泰震栗。泰乃诡辞对曰：&ldquo;非以无益，以山东不足加兵也。今山东议欲起兵，州郡相连，人众相 动，非不能也。然中国自光武以来，无鸡鸣狗吠之警，百姓忘战日久；仲尼有言&lsquo;不教民战，是谓弃之&rsquo;，虽众不能为害，一也。明公出自西州，少为国将，闲习军 事，数践战场，名称当世；以此威民，民怀慑服，二也。袁本初公卿子弟，生处京师，体长妇人；张孟卓东平长者，坐不窥堂；孔公绪能清谈高论，嘘枯吹生，无军 帅之才，负霜露之勤；临锋履刃，决敌雌雄，皆非明公敌，三也。察山东之士，力能跨马控弦，勇等孟贲，捷齐庆忌，信有聊城之守，策有良平之谋；可任以偏师， 责以成功，未闻有其人者，四也。就有其人，王爵不相加，妇姑位不定，各恃众怙力，将人人GN，以观成败，不肯同心共胆，率徒旅进，五也。关西诸郡，北接上 党、太原、冯翊、扶风、安定，自顷以来，数与胡战，妇女载戟挟矛，弦弓负矢，况其悍夫；以此当山东忘战之民，譬驱群羊向虎狼，其胜可必，六也。且天下之权 勇，今见在者不过并、凉、匈奴、屠各、湟中、义从、八种西羌，皆百姓素所畏服，而明公权以为爪牙，壮夫震栗，况小丑乎！七也。又明公之将帅，皆中表腹心， 周旋日久，自三原、硖口以来，恩信醇著，忠诚可远任，智谋可特使，以此当山东解(合)〔后〕之虚诞，实不相若，八也。夫战有三亡：以乱攻治者亡，以邪攻正 者亡，以逆攻顺者亡。今明公秉国政平，讨夷凶宦，忠义克立；以三德待於三亡，奉辞伐罪，谁人敢御？九也。东州有郑康成，学该古今，儒生之所以集；北海邴根 矩，清高直亮，群士之楷式。彼诸将若询其计画，案典校之强弱，燕、赵、齐、梁非不盛，终见灭於秦，吴、楚七国非不众，而不敢逾荥阳，况今德政之赫赫，股肱 之邦良，欲造乱以徼不义者，必不相然赞，成其凶谋，十也。若十事少有可采，无事徵兵以惊天下，使患役之民，相聚为非，弃德恃众，以轻威重。&rdquo;卓乃悦，以泰 为将军，统诸军击关东。或谓卓曰：&ldquo;郑泰智略过人，而结谋山东，今资之士马，使就其党，窃为明公惧之。&rdquo;卓收其兵马，留拜议郎。后又与王允谋共诛卓，泰脱 身自武关走，东归。后将军袁术以为扬州刺史，未至官，道卒，时年四十一。</p><p>时梁兴等略吏民五千余家为寇钞，诸县不能御，皆恐惧，寄治郡下。议者悉以为当移就险，浑曰：&ldquo;兴等破散，窜在山阻。虽有随者，率胁从耳。今当广 开降路，宣喻恩信。而保险自守，此示弱也。&rdquo;乃聚敛吏民，治城郭，为守御之备。遂发民逐贼，明赏罚，与要誓，其所得获，十以七赏。百姓大悦，皆原捕贼，多 得妇女、财物。贼之失妻子者，皆还求降。浑责其得他妇女，然后还其妻子，於是转相寇盗，党与离散。又遣吏民有恩信者，分布山谷告喻，出者相继，乃使诸县长 吏各还本治以安集之。兴等惧，将余众聚~城。太祖使夏侯渊就助郡击之，浑率吏民前登，斩兴及其支党。又贼靳富等，胁将夏阳长、邵陵令并其吏民入}山，浑复 讨击破富等，获二县长吏，将其所略还。及赵青龙者，杀左内史程休，浑闻，遣壮士就枭其首。前后归附四千余家，由是山贼皆平，民安产业。转为上党太守。</p><p>太祖征汉中，以浑为京兆尹。浑以百姓新集，为制移居之法，使兼衤复者与单轻者相伍，温信者与孤老为比，勤稼穑，明禁令，以发奸者。由是民安於 农，而盗贼止息。及大军入汉中，运转军粮为最。又遣民田汉中，无逃亡者。太祖益嘉之，复入为丞相掾。文帝即位，为侍御史，加驸马都尉，迁阳平、沛郡二太 守。郡界下湿，患水涝，百姓饥乏。浑於萧、相二县界，兴陂遏，开稻田。郡人皆以为不便，浑曰：&ldquo;地势聪拢宜溉灌，终有鱼稻经久之利，此丰民之本也。&rdquo;遂 躬率吏民，兴立功夫，一冬间皆成。比年大收，顷亩岁增，租入倍常，民赖其利，刻石颂之，号曰郑陂。转为山阳、魏郡太守，其治放此。又以郡下百姓，苦乏材 木，乃课树榆为篱，并益树五果；榆皆成O，五果丰实。入魏郡界，村落齐整如一，民得财足用饶。明帝闻之，下诏称述，布告天下，迁将作大匠。浑清素在公，妻 子不免於饥寒。及卒，以子崇为郎中。㈠</p><p>㈠晋阳秋曰：泰子袤，字林叔。泰与华歆、荀攸善。见袤曰：&ldquo;郑公业为不亡矣。&rdquo;初为临侯文学，稍迁至光禄大夫。泰始七年，以袤为司空，固辞不 受，终於家。子默，字思玄。晋诸公赞曰：默遵守家业，以笃素称，位至太常。默弟质、舒、诩，皆为卿。默子球，清直有理识，尚书右仆射、领选。球弟豫，为尚 书。</p><p>仓慈字孝仁，淮南人也。始为郡吏。建安中，太祖开募屯田於淮南，以慈为绥集都尉。黄初末，为长安令，清约有方，吏民畏而爱之。太和中，迁敦煌太 守。郡在西陲，以丧乱隔绝，旷无太守二十岁，大姓雄张，遂以为俗。前太守尹奉等，循故而已，无所匡革。慈到，抑挫权右，抚恤贫羸，甚得其理。旧大族田地有 余，而小民无立锥之土；慈皆随口割赋，稍稍使毕其本直。先是属城狱讼众猥，县不能决，多集治下；慈躬往省阅，料简轻重，自非殊死，但鞭杖遣之，一岁决刑曾 不满十人。又常日西域杂胡欲来贡献，而诸豪族多逆断绝；既与贸迁，欺诈侮易，多不得分明。胡常怨望，慈皆劳之。欲诣洛者，为封过所，欲从郡还者，官为平 取，辄以府见物与共交市，使吏民护送道路，由是民夷翕然称其德惠。数年卒官，吏民悲感如丧亲戚，图画其形，思其遗像。及西域诸胡闻慈死，悉共会聚於戊己校 尉及长吏治下发哀，或有以刀画面，以明血诚，又为立祠，遥共祠之。㈠</p><p>㈠魏略曰：天水王迁，承代慈，虽循其迹，不能及也。金城赵基承迁后，复不如迁。至嘉平中，安定皇甫隆代基为太守。初，敦煌不甚晓田，常灌溉 水，使极濡洽，然后乃耕。又不晓作耧梨，用水，及种，人牛功力既费，而收谷更少。隆到，教作耧梨，又教衍溉，岁终率计，其所省庸力过半，得谷加五。又敦煌 俗，妇人作裙，挛缩如羊肠，用布一匹；隆又禁改之，所省复不訾。故敦煌人以为隆刚断严毅不及於慈，至於勤恪爱惠，为下兴利，可以亚之。</p><p>自太祖迄于咸熙，魏郡太守陈国吴、清河太守乐安任燠、京兆太守济北颜斐、弘农太守太原令狐邵、济南相鲁国孔V，或哀矜折狱，或推诚惠爱，或治身清白，或`奸发伏，咸为良二千石。㈠</p><p>㈠、焕事行无所见。魏略曰：颜斐字文林。有才学。丞相召为太子洗马，黄初初转为黄门侍郎，后为京兆太守。始，京兆从马超破后，民人多不专於农 殖，又历数四二千石，取解目前，亦不为民作久远计。斐到官，乃令属县整阡陌，树桑果。是时民多无车牛。斐又课民以间月取车材，使转相教匠作车。又课民无牛 者，令畜猪狗，卖以买牛。始者民以为烦，一二年间，家家有丁车、大牛。又起文学，听吏民欲读书者，复其小徭。又於府下起菜园，使吏役间I治。又课民当输租 时，车牛各因便致薪两束，为冬寒冰炙笔砚。於是风化大行，吏不烦民，民不求吏。京兆与冯翊、扶风接界，二郡道路既秽塞，田畴又荒莱，人民饥冻，而京兆皆整 顿开明，丰富常为雍州十郡最。斐又清己，仰奉而已，於是吏民恐其迁转也。至青龙中，司马宣王在长安立军市，而军中吏士多侵侮县民，斐以白宣王。宣王乃发怒 召军市候，便於斐前杖一百。时长安典农与斐共坐，以为斐宜谢，乃私推筑斐。斐不肯谢，良久乃曰：&ldquo;斐意观明公受分陕之任，乃欲一齐众庶，必非有所左右也。 而典农窃见推筑，欲令斐谢；假令斐谢，是更为不得明公意也。&rdquo;宣王遂严持吏士。自是之后，军营、郡县各得其分。后数岁，迁为平原太守，吏民啼泣遮道，车不 得前，步步稽留，十余日乃出界，东行至崤而疾困。斐素心恋京兆，其家人从者见斐病甚，劝之，言：&ldquo;平原当自勉励作健。&rdquo;斐曰：&ldquo;我心不原平原，汝曹等呼 我，何不言京兆邪？&rdquo;遂卒，还平原。京兆闻之，皆为流涕，为立碑，於今称颂之。</p><p>令狐邵字孔叔。父仕汉，为乌丸校尉。建安初，袁氏在冀州，邵去本郡家居。九年，暂出到武安毛城中。会太祖破，遂围毛城。城破，执邵等辈十余 人，皆当斩。太祖阅见之，疑其衣冠也，问其祖考，而识其父，乃解放，署军谋掾。仍历宰守，后徙丞相主簿，出为弘农太守。所在清如冰雪，妻子希至官省；举善 而教，恕以待人，不好狱讼，与下无忌。是时，郡无知经者，乃历问诸吏，有欲远行就师，辄假遣，令诣河东就乐详学经，粗明乃还，因设文学。由是弘农学业转 兴。至黄初初，徵拜羽林郎，迁虎贲中郎将，三岁，病亡。始，邵族子愚，为白衣时，常有高志，众人谓愚必荣令狐氏，而邵独以为&ldquo;愚性倜傥，不修德而原大，必 灭我宗&rdquo;。愚闻邵言，其心不平。及邵为虎贲郎将，而愚仕进已多所更历，所在有名称。愚见邵，因从容言次，微激之曰：&ldquo;先时闻大人谓愚为不继，愚今竟云何 邪？&rdquo;邵熟视而不答也。然私谓其妻子曰：&ldquo;公治性度犹如故也。以吾观之，终当败灭。但不知我久当坐之不邪？将逮汝曹耳！&rdquo;邵没之后，十余年间，愚为贾荽 史，果与王凌谋废立，家属诛灭。邵子华，时为弘农郡丞，以属疏得不坐。</p><p>案孔氏谱：孔V字元俊，孔子之后。曾祖畴，字元矩，陈相。汉桓帝立老子庙於苦县之赖乡，画孔子象於壁；畴为陈相，立孔子碑於像前，今见存。V父祖皆二千石，V为散骑常侍，上疏规谏。语在三少帝纪。至大鸿胪。子恂字士信，晋平东将军卫尉也。</p><p>评曰：任峻始兴义兵，以归太祖，辟土殖谷，仓庾盈溢，庸绩致矣。苏则威以平乱，既政事之良，又矫矫刚直，风烈足称。杜畿宽猛克济，惠以康民。郑浑、仓慈，恤理有方。抑皆魏代之名守乎！恕屡陈时政，经论治体，盖有可观焉。</p> 