 <p>世语曰：又有一鸡象。</p><p>搜神记曰：初，汉元、成之世，先识之士有言曰，魏年有和，当有开石于西三千余里，系五马，文曰&ldquo;大讨曹&rdquo;。及魏之初兴也，张掖之柳谷，有开石 焉，始见于建安，形成于黄初，文备于太和，周围七寻，中高一仞，苍质素章，龙马、麟鹿、凤皇、仙人之象，粲然咸着，此一事者，魏、晋代兴之符也。至晋泰始 三年，张掖太守焦胜上言，以留郡本国图校今石文，文字多少不同，谨具图上。按其文有五马象，其一有人平上帻，执戟而乘之，其一有若马形而不成，其字有 &ldquo;金&rdquo;，有&ldquo;中&rdquo;，有&ldquo;大司马&rdquo;，有&ldquo;王&rdquo;，有&ldquo;大吉&rdquo;，有&ldquo;正&rdquo;，有&ldquo;开寿&rdquo;，其一成行，曰&ldquo;金当取之&rdquo;。</p><p>汉晋春秋曰：氐池县大柳谷口夜激波涌溢，其声如雷，晓而有苍石立水中，长一丈六尺，高八尺，白石画之，为十三马，一牛，一鸟，八卦玉i之象，皆 隆起，其文曰&ldquo;大讨曹，适水中，甲寅&rdquo;。帝恶其&ldquo;讨&rdquo;也，使凿去为&ldquo;计&rdquo;，以苍石窒之，宿昔而白石满焉。至晋初，其文愈明，马象皆焕彻如玉焉。</p><p>四年春二月，太白复昼见，月犯太白，又犯轩辕一星，入太微而出。夏四月，置崇文观，征善属文者以充之。五月乙卯，司徒董昭薨。丁巳，肃慎氏献矢。</p><p>六月壬申，诏曰：&ldquo;有虞氏画象而民弗犯，周人刑错而不用。朕从百王之末，追望上世之风，邈乎何相去之远？法令滋章，犯者弥多，刑罚愈众，而奸不 可止。往者按大辟之条，多所蠲除，思济生民之命，此朕之至意也。而郡国毙狱，一岁之中尚过数百，岂朕训导不醇，俾民轻罪，将苛法犹存，为之陷阱乎？有司其 议狱缓死，务从宽简，及乞恩者，或辞未出而狱以报断，非所以究理尽情也。其令廷尉及天下狱官，诸有死罪具狱以定，非谋反及手杀人，亟语其亲治，有乞恩者， 使与奏当文书俱上，朕将思所以全之。其布告天下，使明朕意。&rdquo;</p><p>秋七月，高句骊王宫斩送孙权使胡卫等首，诣幽州。甲寅，太白犯轩辕大星。冬十月己卯，行还洛阳宫。甲申，有星孛于大辰，乙酉，又孛于东方。十一月己亥，彗星见，犯宦者天纪星。十二月癸巳，司空陈群薨。乙未，行幸许昌宫。</p><p>景初元年春正月壬辰，山茌县言黄龙见。茌音仕狸反。于是有司奏，以为魏得地统，宜以建丑之月为正。三月，定历改年为孟夏四月。㈠服色尚黄，牺牲 用白，戎事乘黑首白马，建大赤之旗，朝会建大白之旗。㈡改太和历曰景初历。其春夏秋冬孟仲季月虽与正岁不同，至于郊祀、迎气、j祠、蒸尝、巡狩、搜田、分 至启闭、班宣时令、中气早晚、敬授民事，皆以正岁斗建为历数之序。</p><p>㈠魏书曰：初，文皇帝即位，以受禅于汉，因循汉正朔弗改。帝在东宫着论，以为五帝三王虽同气共祖，礼不相袭，正朔自宜改变，以明受命之运。及即 位，优游者久之，史官复着言宜改，乃诏三公、特进、九卿、中郎将、大夫、博士、议郎、千石、六百石博议，议者或不同。帝据古典，甲子诏曰：&ldquo;夫太极运三辰 五星于上，元气转三统五行于下，登降周旋，终则又始。故仲尼作春秋，于三微之月，每月称王，以明三正迭相为首。今推三统之次，魏得地统，当以建丑之月为正 月。考之群艺，厥义章矣。其改青龙五年三月为景初元年四月。&rdquo;</p><p>㈡臣松之按：魏为土行，故服色尚黄。行殷之时，以建丑为正，故牺牲旗旗一用殷礼。礼记云：&ldquo;夏后氏尚黑，故戎事乘骊，牲用玄；殷人尚白，戎事乘 翰，牲用白；周人尚赤，戎事乘{，牲用U。&rdquo;郑玄云：&ldquo;夏后氏以建寅为正，物生色黑；殷以建丑为正，物牙色白；周以建子为正，物萌色赤。翰，白色马也，易 曰&lsquo;白马翰如&rsquo;。&rdquo;周礼巾车职&ldquo;建大赤以朝&rdquo;，大白以即戎，此则周以正色之旗以朝，先代之旗即戎。今魏用殷礼，变周之制，故建大白以朝，大赤即戎。</p><p>五月己巳，行还洛阳宫。己丑，大赦。六月戊申，京都地震。己亥，以尚书令陈矫为司徒，尚书(左)[右]仆射卫臻为司空。丁未，分魏兴之魏阳、锡郡之安富、上庸为上庸郡。省锡郡，以锡县属魏兴郡。</p><p>有司奏：武皇帝拨乱反正，为魏太祖，乐用武始之舞。文皇帝应天受命，为魏高祖，乐用咸熙之舞。帝制作兴治，为魏烈祖，乐用章(武)[斌]之舞。三祖之庙，万世不毁。其余四庙，亲尽迭毁，如周后稷、文、武庙祧之制。㈠</p><p>㈠孙盛曰：夫谥以表行，庙以存容，皆于既没然后着焉，所以原始要终，以示百世也未有当年而逆制祖宗，未终而豫自尊显。昔华乐以厚敛致讥，周人以豫凶违礼，魏之群司，于是乎失正。</p><p>秋七月丁卯，司徒陈矫薨。孙权遣将朱然等二万人围江夏郡，荆州刺史胡质等击之，然退走。初，权遣使浮海与高句骊通，欲袭辽东。遣幽州刺史□丘俭 率诸军及鲜卑、乌丸屯辽东南界，玺书征公孙渊。渊发兵反，俭进军讨之，会连雨十日，辽水大涨，诏俭引军还。右北平乌丸单于寇娄敦、辽西乌丸都督王护留等居 辽东，率部众随俭内附。己卯，诏辽东将吏士民为渊所胁略不得降者，一切赦之。辛卯，太白昼见。渊自俭还，遂自立为燕王，置百官，称绍汉元年。</p><p>诏青、兖、幽、冀四州大作海船。九月，冀、兖、徐、豫四州民遇水，遣侍御史循行没溺死亡及失财产者，在所开仓振救之。庚辰，皇后毛氏卒。冬十月 丁未，月犯荧惑。癸丑，葬悼毛后于愍陵。乙卯，营洛阳南委粟山为圜丘。㈠十二月壬子冬至，始祀。丁巳，分襄阳临沮、宜城、煅簟⑦音其己反。四县，置襄 阳南部都尉。己未，有司奏文昭皇后立庙京都。分襄阳郡之e叶县属义阳郡。㈡</p><p>㈠魏书载诏曰：&ldquo;盖帝王受命，莫不恭承天地以章神明，尊祀世统以昭功德，故先代之典既着，则E郊祖宗之制备也。昔汉氏之初，承秦灭学之后，采摭 残缺，以备郊祀，自甘泉后土、雍宫五，神只兆位，多不见经，是以制度无常，一彼一此，四百余年，废无E祀。古代之所更立者，遂有阙焉。曹氏系世，出自有 虞氏，今祀圜丘，以始祖帝舜配，号圜丘曰皇皇帝天；方丘所祭曰皇皇后地，以舜妃伊氏配；天郊所祭曰皇天之神，以太祖武皇帝配；地郊所祭曰皇地之只，以武宣 后配；宗祀皇考高祖文皇帝于明堂，以配上帝。&rdquo;至晋泰始二年，并圜丘、方丘二至之祀于南北郊。</p><p>㈡魏略曰：是岁，徙长安诸钟恰⒙嫱铡⑼人、承露盘。盘折，铜人重不可致，留于霸城。大发铜铸作铜人二，号曰翁仲，列坐于司马门外。又铸黄龙、 凤皇各一，龙高四丈，凤高三丈余，置内殿前。起土山于芳林园西北陬，使公卿群僚皆负土成山，树松竹杂木善草于其上，捕山禽杂兽置其中。</p><p>汉晋春秋曰：帝徙盘，盘折，声闻数十里，金狄或泣，因留霸城。</p><p>魏略载司徒军议掾河东董寻上书谏曰：&ldquo;臣闻古之直士，尽言于国，不避死亡。故周昌比高祖于桀、纣，刘辅譬赵后于人婢。天生忠直，虽白刃沸汤，往 而不顾者，诚为时主爱惜天下也。建安以来，野战死亡，或门殚户尽，虽有存者，遗孤老弱。若今宫室狭小，当广大之，犹宜随时，不妨农务，况乃作无益之物，黄 龙、凤皇，九龙、承露盘，土山、渊池，此皆圣明之所不兴也，其功参倍于殿舍。三公九卿侍中尚书，天下至德，皆知非道而不敢言者，以陛下春秋方刚，心畏雷 霆。今陛下既尊群臣，显以冠冕，被以文绣，载以华舆，所以异于小人；而使穿方举土，面目垢黑，沾体涂足，衣冠了鸟，毁国之光以崇无益，甚非谓也。孔子曰： &lsquo;君使臣以礼，臣事君以忠。&rsquo;无忠无礼，国何以立！故有君不君，臣不臣，上下不通，心怀郁结，使阴阳不和，灾害屡降，凶恶之徒，因间而起，谁当为陛下尽言 事者乎？又谁当干万乘以死为戏乎？臣知言出必死，而臣自比于牛之一毛，生既无益，死亦何损？秉笔流涕，心与世辞。臣有八子，臣死之后，累陛下矣！&rdquo;将奏， 沐浴。既通，帝曰：&ldquo;董寻不畏死邪！&rdquo;主者奏收寻，有诏勿问。后为贝丘令，清省得民心。</p><p>二年春正月，诏太尉司马宣王帅众讨辽东。㈠</p><p>㈠干窦晋纪曰：帝问宣王：&ldquo;度公孙渊将何计以待君？&rdquo;宣王对曰：&ldquo;渊弃城预走，上计也；据辽水拒大军，其次也；坐守襄平，此为成禽耳。&rdquo;帝曰： &ldquo;然则三者何出？&rdquo;对曰：&ldquo;唯明智审量彼我，乃预有所割弃，此既非渊所及，又谓今往县远，不能持久，必先拒辽水，后守也。&rdquo;帝曰：&ldquo;住还几日？&rdquo;对曰： &ldquo;往百日，攻百日；还百日，以六十日为休息，如此，一年足矣。&rdquo;</p><p>魏名臣奏载散骑常侍何曾表曰：&ldquo;臣闻先王制法，必于全慎，故建官授任，则置假辅，陈师命将，则立监贰，宣命遣使，则设介副，临敌交刃，则参御 右，盖以尽谋思之功，防安危之变也。是以在险当难，则权足相济，陨缺不预，则才足相代，其为固防，至深至远。及至汉氏，亦循旧章。韩信伐赵，张耳为贰；马 援讨越，刘隆副军。前世之迹，着在篇志。今懿奉辞诛罪，步骑数万，道路回阻，四千余里，虽假天威，有征无战，寇或潜遁，消散日月，命无常期。人非金石，远 虑详备，诚宜有副。今北边诸将及懿所督，皆为僚属，名位不殊，素无定分，卒有变急，不相镇摄。存不忘亡，圣达所戒，宜选大臣名将威重宿著者，盛其礼秩，遣 诣懿军，进同谋略，退为副佐。虽有万一不虞之灾，军主有储，则无患矣。&rdquo;毋丘俭志记云，时以俭为宣王副也。</p><p>二月癸卯，以大中大夫韩暨为司徒。癸丑，月犯心距星，又犯心中央大星。夏四月庚子，司徒韩暨薨。壬寅，分沛国萧、相、竹邑、符离、蕲、、龙 亢、山桑、、虹┮艉交反。虹音绛。十县为汝阴郡。宋县、陈郡苦县皆属谯郡。以沛、杼秋、公丘、彭城丰国、广戚，并五县为沛王国。庚戌，大赦。五月乙 亥，月犯心距星，又犯中央大星。㈠六月，省渔阳郡之狐奴县，复置安乐县。</p><p>㈠魏书载戊子诏曰：&ldquo;昔汉高祖创业，光武中兴，谋除残暴，功昭四海，而坟陵崩颓，童儿牧竖践蹈其上，非大魏尊崇所承代之意也。其表高祖、光武陵四面百步，不得使民耕牧樵采。&rdquo;</p><p>秋八月，烧当羌王芒中、注诣等叛，凉州刺史率诸郡攻讨，斩注诣首。癸丑，有彗星见张宿。㈠</p><p>㈠汉晋春秋曰：史官言于帝曰：&ldquo;此周之分野也，洛邑恶之。&rdquo;于是大修禳祷之术以厌焉。魏书曰：九月，蜀阴平太守廖反，攻守善羌侯宕蕈营。雍州 刺史郭淮遣广魏太守王S、南安太守游奕将兵讨。淮上书：&ldquo;S、奕等分兵夹山东西，围落贼表，破在旦夕。&rdquo;帝曰：&ldquo;兵势恶离。&rdquo;促诏淮敕奕诸别营非要处 者，还令据便地。诏敕未到，奕军为所破；S为流矢所中死。</p><p>丙寅，司马宣王围公孙渊于襄平，大破之，传渊首于京都，海东诸郡平。冬十一月，录讨渊功，太尉宣王以下增邑封爵各有差。初，帝议遣宣王讨渊，发 卒四万人。议臣皆以为四万兵多，役费难供。帝曰：&ldquo;四千里征伐，虽云用奇，亦当任力，不当稍计役费。&rdquo;遂以四万人行。及宣王至辽东，霖雨不得时攻，群臣或 以为渊未可卒破，宜诏宣王还。帝曰：&ldquo;司马懿临危制变，擒渊可计日待也。&rdquo;卒皆如所策。</p><p>壬午，以司空卫臻为司徒，司隶校尉崔林为司空。闰月，月犯心中央大星。十二月乙丑，帝寝疾不豫。辛巳，立皇后。赐天下男子爵人二级，□寡孤独谷。以燕王宇为大将军，甲申免，以武卫将军曹爽代之。㈠</p><p>㈠汉晋春秋曰：帝以燕王宇为大将军，使与领军将军夏侯献、武卫将军曹爽、屯骑校尉曹肇、骁骑将军秦朗等对辅政。中书监刘放、令孙资久专权宠，为 朗等素所不善，惧有后害，阴图间之，而宇常在帝侧，故未得有言。甲申，帝气微，宇下殿呼曹肇有所议，未还，而帝少闲，惟曹爽独在。放知之，呼资与谋。资 曰：&ldquo;不可动也。&rdquo;放曰：&ldquo;俱入鼎镬，何不可之有？&rdquo;乃突前见帝，垂泣曰：&ldquo;陛下气微，若有不讳，将以天下付谁？&rdquo;帝曰：&ldquo;卿不闻用燕王耶？&rdquo;放曰：&ldquo;陛 下忘先帝诏敕，藩王不得辅政。且陛下方病，而曹肇、秦朗等便与才人侍疾者言戏。燕王拥兵南面，不听臣等入，此即竖刁、赵高也。今皇太子幼弱，未能统政，外 有强暴之寇，内有劳怨之民，陛下不远虑存亡，而近系恩旧。委祖宗之业，付二三凡士，寝疾数日，外内壅隔，社稷危殆，而己不知，此臣等所以痛心也。&rdquo;帝得放 言，大怒曰：&ldquo;谁可任者？&rdquo;放、资乃举爽代宇，又白&ldquo;宜诏司马宣王使相参&rdquo;，帝从之。放、资出，曹肇入，泣涕固谏，帝使肇敕停。肇出户，放、资趋而往，复 说止帝，帝又从其言。放曰：&ldquo;宜为手诏。&rdquo;帝曰：&ldquo;我困笃，不能。&rdquo;放即上a，执帝手强作之，遂赍出，大言曰：&ldquo;有诏免燕王宇等官，不得停省中。&rdquo;于是 宇、肇、献、朗相与泣而归第。</p><p>初，青龙三年中，寿春农民妻自言为天神所下，命为登女，当营卫帝室，蠲邪纳福。饮人以水，及以洗疮，或多愈者。于是立馆后宫，下诏称扬，甚见优宠。及帝疾，饮水无验，于是杀焉。</p><p>三年春正月丁亥，太尉宣王还至河内，帝驿马召到，引入卧内，执其手谓曰：&ldquo;吾疾甚，以后事属君，君其与爽辅少子。吾得见君，无所恨！&rdquo;宣王顿首流涕。㈠即日，帝崩于嘉福殿，㈡时年三十六。㈢癸丑，葬高平陵。㈣</p><p>㈠魏略曰：帝既从刘放计，召司马宣王，自力为诏，既封，顾呼宫中常所给使者曰：&ldquo;辟邪来！汝持我此诏授太尉也。&rdquo;辟邪驰去。先是，燕王为帝画 计，以为关中事重，宜便道遣宣王从河内西还，事以施行。宣王得前诏，斯须复得后手笔，疑京师有变，乃驰到，入见帝。劳问讫，乃召齐、秦二王以示宣王，别指 齐王谓宣王曰：&ldquo;此是也，君谛视之，勿误也！&rdquo;又教齐王令前抱宣王颈。</p><p>魏氏春秋曰：时太子芳年八岁，秦王九岁，在于御侧。帝执宣王手，目太子曰：&ldquo;死乃复可忍，朕忍死待君，君其与爽辅此。&rdquo;宣王曰：&ldquo;陛下不见先帝属臣以陛下乎？&rdquo;</p><p>㈡魏书曰：殡于九龙前殿。</p><p>㈢臣松之按：魏武以建安九年八月定邺，文帝始纳甄后，明帝应以十年生，计至此年正月，整三十四年耳。时改正朔，以故年十二月为今年正月，可强名三十五年，不得三十六也。</p><p>㈣魏书曰：帝容止可观，望之俨然。自在东宫，不交朝臣，不问政事，唯潜思书籍而已。即位之后，褒礼大臣，料简功能，真伪不得相贸，务绝浮华谮毁 之端，行师动众，论决大事，谋臣将相，咸服帝之大略。性特强识，虽左右小臣官簿性行，名迹所履，及其父兄子弟，一经耳目，终不遗忘。含垢藏疾，容受直言， 听受吏民士庶上书，一月之中至数十百封，虽文辞鄙陋，犹览省究竟，意无厌倦。</p><p>孙盛曰：闻之长老，魏明帝天姿秀出，立发垂地，口吃少言，而沉毅好断。初，诸公受遗辅导，帝皆以方任处之，政自己出。而优礼大臣，开容善直，虽犯颜极谏，无所摧戮，其君人之量如此之伟也。然不思建德垂风，不固维城之基，至使大权偏据，社稷无卫，悲夫！</p><p>评曰：明帝沉毅断识，任心而行，盖有君人之至概焉。于时百姓雕弊，四海分崩，不先聿修显祖，阐拓洪基，而遽追秦皇、汉武，宫馆是营，格之远猷，其殆疾乎！</p> 