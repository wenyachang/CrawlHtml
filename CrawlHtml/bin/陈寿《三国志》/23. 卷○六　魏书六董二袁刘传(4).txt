 <p><style type="text/css">p{text-indent:2em;}</style></p><p>㈠献帝传曰：绍临发，沮授会其宗族，散资财以与之曰：&ldquo;夫势在则威无不加，势亡则不保一身，哀哉！&rdquo;其弟宗曰：&ldquo;曹公士马不敌，君何惧焉！&rdquo;授曰：&ldquo;以曹兖州之明略，又挟天子以为资，我虽克公孙，众实疲弊，而将骄主觯军之破败，在此举也。扬雄有言，&lsquo;六国蚩蚩，为嬴弱姬&rsquo;，今之谓也。&rdquo;</p><p></p><p>㈡献帝传曰：绍将济河，沮授谏曰：&ldquo;胜负变化，不可不详。今宜留屯延津，分兵官渡，若其克获，还迎不晚，设其有难，众弗可还。&rdquo;绍弗从。授临济叹曰：&ldquo;上盈其志，下务其功，悠悠黄河，吾其不反乎！&rdquo;遂以疾辞。绍恨之，乃省其所部兵属郭图。</p><p></p><p>㈢魏氏春秋曰：以古有矢石，又传言&ldquo;鞫而鼓&rdquo;，说〔文〕曰&ldquo;鳎发石也&rdquo;，于是造发石车。</p><p></p><p>㈣张[汉纪云：杀绍卒凡八万人。</p><p></p><p>㈤献帝传云：授大呼曰：&ldquo;授不降也，为军所执耳！&rdquo;太祖与之有旧，逆谓授曰：&ldquo;分野殊异，遂用圮绝，不图今日乃相禽也！&rdquo;授对曰：&ldquo;冀州失策，以取奔北。授智力俱困，宜其见禽耳。&rdquo;太祖曰：&ldquo;本初无谋，不用君计，今丧乱过纪，国家未定，当相与图之。&rdquo;授曰：&ldquo;叔父、母、弟，县命袁氏，若蒙公灵，速死为福。&rdquo;太祖叹曰：&ldquo;孤早相得，天下不足虑。&rdquo;</p><p></p><p>初，绍之南也，田丰说绍曰：&ldquo;曹公善用兵，变化无方，众虽少，未可轻也，不如以久持之。将军据山河之固，拥四州之众，外结英雄，内修农战，然后简其精锐，分为奇兵，乘虚迭出，以扰河南，救右则击其左，救左则击其右，使敌疲于奔命，民不得安业；我未劳而彼已困，不及二年，可坐克也。今释庙胜之策，而决成败于一战，若不如志，悔无及也。&rdquo;绍不从。丰恳谏，绍怒甚，以为沮众，械系之。绍军既败，或谓丰曰：&ldquo;君必见重。&rdquo;丰曰：&ldquo;若军有利，吾必全，今军败，吾其死矣。&rdquo;绍还，谓左右曰：&ldquo;吾不用田丰言，果为所笑。&rdquo;遂杀之。㈠绍外宽雅，有局度，忧喜不形于色，而内多忌害，皆此类也。</p><p></p><p>㈠先贤行状曰：丰字元皓，钜鹿人，或云勃海人。丰天姿杰，权略多奇，少丧亲，居丧尽哀，日月虽过，笑不至矧。博览多识，名重州党。初辟太尉府，举茂才，迁待御史。阉宦擅朝，英贤被害，丰乃弃官归家。袁绍起义，卑辞厚币以招致丰，丰以王室多难，志存匡救，乃应绍命，以为别驾。劝绍迎天子，绍不纳。绍后用丰谋，以平公孙瓒。逢纪惮丰亮直，数谗之于绍，绍遂忌丰。绍军之败也，土崩奔北，师徒略尽，军皆拊膺而泣曰：&ldquo;向令田丰在此，不至于是也。&rdquo;绍谓逢纪曰：&ldquo;冀州人闻吾军败，皆当念吾，惟田别驾前谏止吾，与众不同，吾亦惭见之。&rdquo;纪复曰：&ldquo;丰闻将军之退，拊手大笑，喜其言之中也。&rdquo;绍于是有害丰之意。初，太祖闻丰不从戎，喜曰：&ldquo;绍必败矣。&rdquo;及绍奔遁，复曰：&ldquo;向使绍用田别驾计，尚未可知也。&rdquo;</p><p></p><p>孙盛曰：观田丰、沮授之谋，虽良、平何以过之？故君贵审才，臣尚量主；君用忠良，则伯王之业隆，臣奉后，则覆亡之祸至：存亡荣辱，常必由兹。丰知绍将败，败则己必死，甘冒虎口以尽忠规，烈士之于所事，虑不存己。夫诸侯之臣，义有去就，况丰与绍非纯臣乎！诗云&ldquo;逝将去汝，适彼乐土&rdquo;，言去乱邦，就有道可也。</p><p></p><p>冀州城邑多叛，绍复击定之。自军败后发病，七年，忧死。</p><p></p><p>绍爱少子尚，貌美，欲以为后而未显。㈠审配、逢纪与辛评、郭图争权，配、纪与尚比，评、图与谭比。众以谭长，欲立之。配等恐谭立而评等为己害，缘绍素意，乃奉尚代绍位。谭至，不得立，自号车骑将军。由是谭、尚有隙。太祖北征谭、尚。谭军黎阳，尚少与谭兵，而使逢纪从谭。谭求益兵，配等议不与。谭怒，杀纪。㈡太祖渡河攻谭，谭告急于尚。尚欲分兵益谭，恐谭遂夺其众，乃使审配守邺，尚自将兵助谭，与太祖相拒于黎阳。自(二)〔九〕月至(九)〔二〕月，大战城下，谭、尚败退，入城守。太祖将围之，乃夜遁。追至邺，收其麦，拔阴安，引军还许。太祖南征荆州，军至西平。谭、尚遂举兵相攻，谭败奔平原。尚攻之急，谭遣辛毗诣太祖请救。太祖乃还救谭，十月至黎阳。㈢尚闻太祖北，释平原还邺。其将吕旷、吕翔叛尚归太祖，谭复阴刻将军印假旷、翔。太祖知谭诈，与结婚以安之，乃引军还。尚使审配、苏由守邺，复攻谭平原。太祖进军将攻邺，到洹水，去邺五十里，由欲为内应，谋泄，与配战城中，败，出奔太祖。太祖遂进攻之，为地道，配亦于内作堑以当之。配将冯礼开突门，内太祖兵三百余人，配觉之，从城上以大石击突中栅门，栅门闭，入者皆没。太祖遂围之，为堑，周四十里，初令浅，示若可越。配望而笑之，不出争利。太祖一夜掘之，广深二丈，决漳水以灌之，自五月至八月，城中饿死者过半。尚闻邺急，将兵万余人还救之，依西山来，东至阳平亭，去邺十七里，临滏水，举火以示城中，城中亦举火相应。配出兵城北，欲与尚对决围。太祖逆击之，败还，尚亦破走，依曲漳为营，太祖遂围之。未合，尚惧，遣阴夔、陈琳乞降，不听。尚还走滥口，进复围之急，其将马延等临陈降，众大溃，尚奔中山。尽收其辎重，得尚印绶、节钺及衣物，以示其家，城中崩沮。配兄子荣守东门，夜开门内太祖兵，与配战城中，生禽配。配声气壮烈，终无挠辞，见者莫不叹息。遂斩之。㈣高干以并州降，复以干为刺史。</p><p></p><p>㈠典论曰：谭长而惠，尚少而美。绍妻刘氏爱尚，数称其才，绍亦奇其貌，欲以为后，未显而绍死。刘氏性酷妒，绍死，僵尸未殡，宠妾五人，刘尽杀之。以为死者有知，当复见绍于地下，乃髡头墨面以毁其形。尚又为尽杀死者之家。</p><p></p><p>㈡英雄记曰：纪字符图。初，绍去董卓出奔，与许攸及纪俱诣冀州，绍以纪聪达有计策，甚亲信之，与共举事。后审配任用，与纪不睦。或有谗配于绍，绍问纪，纪称&ldquo;配天性烈直，古人之节，不宜疑之&rdquo;。绍曰：&ldquo;君不恶之邪？&rdquo;纪答曰：&ldquo;先日所争者私情，今所陈者国事。&rdquo;绍善之，卒不废配。配由是更与纪为亲善。</p><p></p><p>㈢魏氏春秋载刘表遗谭书曰：&ldquo;天笃降害，祸难殷流，尊公殂殒，四海悼心。贤胤承统，遐迩属望，咸欲展布旅力，以投盟主，虽亡之日，犹存之愿也。何寤青蝇飞于干欤无极游于二垒，使股肱分为二体，背膂绝为异身！昔三王五伯，下及战国，父子相残，盖有之矣；然或欲以成王业，或欲以定霸功，或欲以显宗主，或欲以固嗣，未有弃亲即异，N其本根，而能崇业济功，垂祚后世者也。若齐襄复九世之雠，士訇卒荀偃之事，是故春秋美其义，君子称其信。夫伯游之恨于齐，未若(文公)〔太公〕之忿曹；宣子之承业，未若仁君之继统也。且君子之违难不适雠国，岂可忘先君之怨，弃至亲之好，为万世之戒，遗同盟之耻哉！冀州不弟之叮既已然矣；仁君当降志辱身，以匡国为务；虽见憎于夫人，未若郑庄之于姜氏，兄弟之嫌，未若重华之于象傲也。然庄公有大隧之乐，象受有鼻之封。愿弃捐前忿，远思旧义，复为母子昆弟如初。&rdquo;又遗尚书曰：&ldquo;知变起辛、郭，祸结同生，追阏伯、实沈之踪，忘常棣死丧之义，亲寻干戈，僵尸流血，闻之哽咽，虽存若亡。昔轩辕有涿鹿之战，周武有商、奄之师，皆所以翦除秽害而定王业，非强弱之(事)争，喜怒之忿也。故虽灭亲不为尤，诛兄不伤义。今二君初承洪业，纂继前轨，进有国家倾危之虑，退有先公遗恨之负，当唯义是务，唯国是康。何者？金木水火以刚柔相济，然后克得其和，能为民用。今青州天性峭急，迷于曲直。仁君度数弘广，绰然有余，当以大包小，以优容劣，先除曹操以卒先公之恨，事定之后，乃议曲直之计，不亦善乎！若留神远图，克己复礼，当振旆长驱，共奖王室，若迷而不反，违而无改，则胡夷将有诮让之言，况我同盟，复能力为君之役哉？此韩卢、东郭自困于前而遗田父之获者也。愤踊鹤望，冀闻和同之声。若其泰也，则袁族其与汉升降乎！如其否也，则同盟永无望矣。&rdquo;谭、尚尽不从。</p><p></p><p>汉晋春秋载审配献书于谭曰：&ldquo;春秋之义，国君死社稷，忠臣死王命。苟有图危宗庙，败乱国家，王纲典律，亲n一也。是以周公垂泣而蔽管、蔡之狱，季友[欷而行针叔之鸩。何则？义重人轻，事不得已也。昔卫灵公废蒯聩而立辄，蒯聩为不道，入戚以篡，卫师伐之。春秋传曰：&lsquo;以石曼姑之义，为可以拒之。&rsquo;是以蒯聩终获叛逆之罪，而曼姑永享忠臣之名。父子犹然，岂况兄弟乎！昔先公废绌将军以续贤兄，立我将军以为适嗣，上告祖灵，下书谱牒，先公谓将军为兄子，将军谓先公为叔父，海内远近，谁不备闻？且先公即世之日，我将军斩衰居庐，而将军斋于垩室，出入之分，于斯益明。是时凶臣逢纪，妄画蛇足，曲辞谄媚，交乱懿亲，将军奋赫然之怒，诛不旋时，〔我〕将军亦奉命承旨，加以淫刑。自是之后，痈疽破溃，骨肉无丝发之嫌，自疑之臣，皆保生全之福。故悉遣强胡，简命名将，料整器械，选择战士，殚府库之财，竭食土之实，其所以供奉将军，何求而不备？君臣相率，共卫旌麾，战为雁行，赋为币主，虽倾仓覆库，翦剥民物，上下欣戴，莫敢告劳。何则？推恋恋忠赤之情，尽家家肝脑之计，唇齿辅车，不相为赐。谓为将军心合意同，混齐一体，必当并威偶势，御寇宁家。何图凶险谗慝之人，造饰无端，诱导奸利，至令将军翻然改图，忘孝友之仁，听豺狼之谋，诬先公废立之言，违近者在丧之位，悖纪纲之理，不顾逆顺之节，横易冀州之主，欲当先公之继。遂放兵钞拨，屠城杀吏，交尸盈原，裸民满野，或有髡剃发肤，割截支体，冤魂痛于幽冥，创痍号于草棘。又乃图获邺城，许赐秦、胡，财物妇女，豫有分界。或闻告令吏士云：&lsquo;孤虽有老母，辄使身体完具而已。&rsquo;闻此言者，莫不惊愕失气，悼心挥涕，使太夫人忧哀愤懑于堂室，我州君臣士友假寐悲叹，无所措其手足；念欲静师拱默以听执事之图，则惧违春秋死命之节，贻太夫人不测之患，陨先公高世之业。且三军愤慨，人怀私怒，我将军辞不获已，以及馆陶之役。是时外为御难，内实乞罪，既不见赦，而(屠辱谷)〔屠各〕二三其心，临陈叛戾。我将军进退无功，首尾受敌，引军奔避，不敢告辞。亦谓将军当少垂亲亲之仁，贶以缓追之惠，而乃寻踪蹑轨，无所逃命。困兽必斗，以干严行，而将军师旅土崩瓦解，此非人力，乃天意也。是后又望将军改往修来，克己复礼，追还孔怀如初之爱；而纵情肆怒，趣破家门，企踵鹤立，连结外雠，散锋于火，播增毒螫，烽烟相望，涉血千里，遗城厄民，引领悲怨，虽欲勿救，恶得已哉！故遂引军东辕，保正疆埸，虽近郊垒，未侵境域，然望旌麾，能不永叹？配等备先公家臣，奉废立之命。而图等干国乱家，礼有常刑。故奋敝州之赋，以除将军之疾，若乃天启于心，早行其诛，则我将军匍匐悲号于将军股掌之上，配等亦袒躬布体以待斧钺之刑。若必不悛，有以国毙，图头不县，军不旋踵。愿将军详度事宜，锡以环i。&rdquo;</p><p></p><p>典略曰：谭得书怅然，登城而泣。既劫于郭图，亦以兵锋累交，遂战不解。</p><p></p><p>㈣先贤行状曰：配字正南，魏郡人，少忠烈慷慨，有不可犯之节。袁绍领冀州，委以腹心之任，以为治中别驾，并总幕府。初，谭之去，皆呼辛毗、郭图家得出，而辛评家独被收。及配兄子开城门内兵，时配在城东南角楼上，望见太祖兵入，忿辛、郭坏败冀州，乃遣人驰诣邺狱，指杀仲治家。是时，辛毗在军，闻门开，驰走诣狱，欲解其兄家，兄家已死。是日生缚配，将诣帐下，辛毗等逆以马鞭击其头，骂之曰：&ldquo;奴，汝今日真死矣！&rdquo;配顾曰：&ldquo;狗辈，正由汝曹破我冀州，恨不得杀汝也！且汝今日能杀生我邪？&rdquo;有顷，公引见，谓配：&ldquo;知谁开卿城门？&rdquo;配曰：&ldquo;不知也。&rdquo;曰：&ldquo;自卿(文)〔子〕荣耳。&rdquo;配曰：&ldquo;小儿不足用乃至此！&rdquo;公复谓曰：&ldquo;曩日孤之行围，何弩之多也？&rdquo;配曰：&ldquo;恨其少耳！&rdquo;公曰：&ldquo;卿忠于袁氏父子，亦自不得不尔也。&rdquo;有意欲活之。配既无挠辞，而辛毗等号哭不已，乃杀之。初，冀州人张子谦先降，素与配不善，笑谓配曰：&ldquo;正南，卿竟何如我？&rdquo;配厉声曰：&ldquo;汝为降虏，审配为忠臣，虽死，岂若汝生邪！&rdquo;临行刑，叱持兵者令北向，曰：&ldquo;我君在北。&rdquo;</p><p></p><p>乐资山阳公载记及袁ハ椎鄞呵锊⒃铺祖兵入城，审配战于门中，既败，逃于井中，于井获之。</p><p></p><p>臣松之以为配一代之烈士，袁氏之死臣，岂当数穷之日，方逃身于井，此之难信，诚为易了。不知资、ブ徒竟为何人，未能识别然否，而轻弄翰墨，妄生异端，以行其书。如此之类，正足以诬罔视听，疑误后生矣。史籍之罪人，达学之所不取者也。</p><p></p><p>太祖之围邺也，谭略取甘陵、安平、勃海、河间，攻尚于中山。尚走故安从熙，谭悉收其众。太祖将讨之，谭乃拔平原，并南皮，自屯龙凑。十二月，太祖军其门，谭不出，夜遁奔南皮，临清河而屯。十年正月，攻拔之，斩谭及图等。熙、尚为其将焦触、张南所攻，奔辽西乌丸。触自号幽州刺史，驱率诸郡太守令长，背袁向曹，陈兵数万，杀白马盟，令曰：&ldquo;违命者斩！&rdquo;众莫敢语，各以次歃。至别驾韩珩，曰：&ldquo;吾受袁公父子厚恩，今其破亡，智不能救，勇不能死，于义阙矣；若乃北面于曹氏，所弗能为也。&rdquo;一坐为珩失色。触曰：&ldquo;夫兴大事，当立大义，事之济否，不待一人，可卒珩志，以励事君。&rdquo;高干叛，执上党太守，举兵守壶口关。遣乐进、李典击之，未拔。十一年，太祖征干。干乃留其将夏昭、邓升守城，自诣匈奴单于求救，不得，独与数骑亡，欲南奔荆州，上洛都尉捕斩之。㈠十二年，太祖至辽西击乌丸。尚、熙与乌丸逆军战，败走奔辽东，公孙康诱斩之，送其首。㈡太祖高韩珩节，屡辟不至，卒于家。㈢</p><p></p><p>㈠典略曰：上洛都尉王琰获高干，以功封侯；其妻哭于室，以为琰富贵将更娶妾媵而夺己爱故也。</p><p></p><p>㈡典略曰：尚为人有勇力，欲夺取康众，与熙谋曰：&ldquo;今到，康必相见，欲与兄手击之，有辽东犹可以自广也。&rdquo;康亦心计曰：&ldquo;今不取熙、尚，无以为说于国家。&rdquo;乃先置其精勇于厩中，然后请熙、尚。熙、尚入，康伏兵出，皆缚之，坐于冻地。尚寒，求席，熙曰：&ldquo;头颅方行万里，何席之为！&rdquo;遂斩首。谭，字显思。熙，字显奕。尚，字显甫。</p><p></p><p>吴书曰：尚有弟名买，与尚俱走辽东。曹瞒传云：买，尚兄子。未详。</p><p></p><p>㈢先贤行状曰：珩字子佩，代郡人，清粹有雅量。少丧父母，奉养兄姊，宗族称孝悌焉。</p><p></p><p>袁术字公路，司空逢子，绍之从弟也。以侠气闻。举孝廉，除郎中，历职内外，后为折冲校尉、虎贲中郎将。董卓之将废帝，以术为后将军；术亦畏卓之祸，出奔南阳。会长沙太守孙坚杀南阳太守张咨，术得据其郡。南阳户口数百万，而术奢淫肆欲，征敛无度，百姓苦之。既与绍有隙，又与刘表不平而北连公孙瓒；绍与瓒不和而南连刘表。其兄弟携贰，舍近交远如此。㈠引军入陈留。太祖与绍合击，大破术军。术以余众奔九江，杀扬州刺史陈温，领其州。㈡以张勋、桥蕤等为大将军。李嗳氤ぐ玻欲结术为援，以术为左将军，封阳翟侯，假节，遣太傅马日因循行拜授。术夺日节，拘留不遣。㈢</p><p></p><p>㈠吴书曰：时议者以灵帝失道，使天下叛乱，少帝幼弱，为贼臣所立，又不识母氏所出。幽州牧刘虞宿有德望，绍等欲立之以安当时，使人报术。术观汉室衰陵，阴怀异志，故外托公义以拒绍。绍复与术书曰：&ldquo;前与韩文节共建永世之道，欲海内见再兴之主。今西名有幼君，无血桩之属，公卿以下皆媚事卓，安可复信！但当使兵往屯关要，皆自蹙死于西。东立圣君，太平可冀，如何有疑！又室家见戮，不念子胥，可复北面乎？违天不祥，愿详思之。&rdquo;术答曰：&ldquo;圣主聪保有周成之质。贼卓因危乱之际，威服百寮，此乃汉家小厄之会。乱尚未厌，复欲兴之。乃云今主&lsquo;无血桩之属&rsquo;，岂不诬乎！先人以来，奕世相承，忠义为先。太傅公仁慈恻隐，虽知贼卓必为祸害，以信徇义，不忍去也。门户灭绝，死亡流漫，幸蒙远近来相赴助，不因此时上讨国贼，下刷家耻，而图于此，非所闻也。又曰&lsquo;室家见戮，可复北面&rsquo;，此卓所为，岂国家哉？君命，天也，天不可雠，况非君命乎！ff赤心，志在灭卓，不识其它。&rdquo;</p><p></p><p></p> 