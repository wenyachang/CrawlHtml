 <p>㈠会稽典录曰：汜字世洪，生南海，年十六，父卒，还乡里。孙D废幼主，迎立琅邪王休。休未至，D欲入宫，图为不轨，召百官会议，皆惶怖失色，徒 唯唯而已。汜对曰：&ldquo;明公为国伊周，处将相之位，擅废立之威，将上安宗庙，下惠百姓，大小踊跃，自以伊霍复见。今迎王未至，而欲入宫，如是，群下摇荡，众 听疑惑，非所以永终忠孝，扬名后世也。&rdquo;D不怿，竟立休。休初即位，汜与贺邵、王蕃、薛莹俱为散骑中常侍。以讨扶严功拜交州刺史、冠军将军、余姚侯，寻 卒。</p><p>㈡会稽典录曰：忠字世方，翻第五子。贞固干事，好识人物，造吴郡陆机于童龀之年，称上虞魏迁于无名之初，终皆远致，为着闻之士。交同县王岐于孤宦之族，仕进先至宜都太守，忠乃代之。晋征吴，忠与夷道监陆晏、晏弟中夏督景坚守不下，城溃被害。忠子谭，字思奥。</p><p>晋阳秋称谭清贞有检操，外如退弱，内坚正有胆干。仕晋，历位内外，终于卫将军，追赠侍中左光禄大夫，开府仪同三司。</p><p>㈢会稽典录曰：耸字世龙，翻第六子也。清虚无欲，进退以礼，在吴历清官，入晋，除河间相，王素闻耸名，厚敬礼之。耸抽引人物，务在幽隐孤陋之 中。时王岐难耸，以高士所达，必合秀异，耸书与族子察曰：&ldquo;世之取士，曾不招未齿于丘园，索良才于总猥，所誉依已成，所毁依已败，此吾所以叹息也。&rdquo;耸疾 俗丧祭无度，弟m卒，祭以少牢，酒饭而已，当时族党并遵行之。</p><p>㈣会稽典录曰：m字世文，翻第八子也。少有倜傥之志，仕吴黄门郎，以捷对见异，超拜尚书侍中。晋军来伐，遣m持节都督武昌已上诸军事，m先上还节盖印绶，然后归顺。在济阴，抑强扶弱，甚着威风。</p><p>陆绩字公纪，吴郡吴人也。父康，汉末为庐江太守。㈠绩年六岁，于九江见袁术。术出橘，绩怀三枚，去，拜辞堕地，术谓曰：&ldquo;陆郎作宾客而怀橘 乎？&rdquo;绩跪答曰：&ldquo;欲归遗母。&rdquo;术大奇之。孙策在吴，张昭、张、秦松为上宾，共论四海未泰，须当用武治而平之，绩年少末坐，遥大声言曰：&ldquo;昔管夷吾相齐 桓公，九合诸侯，一匡天下，不用兵车。孔子曰：&ldquo;远人不服，则修文德以来之。&rdquo;今论者不务道德怀取之术，而惟尚武，绩虽童蒙，窃所未安也。&rdquo;昭等异焉。</p><p>㈠谢承后汉书曰：康字季宁，少孝悌，勤修操行，太守李肃察孝廉。肃后坐事伏法，康敛尸送丧还颍川，行服，礼终，举茂才，历三郡太守，所在称治，后拜庐江太守。</p><p>绩容貌雄壮，博学多识，星历算数无不该览。虞翻旧齿名盛，庞统荆州令士，年亦差长，皆与绩友善。孙权统事，辟为奏曹掾，以直道见惮，出为郁林太 守，加偏将军，给兵二千人。绩既有L疾，又意(在)〔存〕儒雅，非其志也。虽有军事，着述不废，作浑天图，注易释玄，皆传于世。豫自知亡日，乃为辞曰： &ldquo;有汉志士吴郡陆绩，幼敦诗、书，长玩礼、易，受命南征，遘疾(遇)〔逼〕厄，遭命不(幸)〔永〕，呜呼悲隔！&rdquo;又曰：&ldquo;从今已去，六十年之外，车同轨， 书同文，恨不及见也。&rdquo;年三十二卒。长子宏，会稽南部都尉，次子睿，长水校尉。㈠</p><p>㈠绩于郁林所生女，名曰郁生，适张温弟白。姚信集有表称之曰：&ldquo;臣闻唐、虞之政，举善而教，旌德擢异，三王所先，是以忠臣烈士，显名国朝，淑妇 贞女，表迹家闾。盖所以阐崇化业，广殖清风，使苟有令性，幽明俱着，苟怀懿姿，士女同荣。故王建寒松之节而齐王表其里，义姑立殊绝之操而鲁侯高其门。臣 切见故郁林太守陆绩女子郁生，少履贞特之行，幼立匪石之节，年始十三，适同郡张白。侍庙三月，妇礼未卒，白遭罹家祸，迁死异郡。郁生抗声昭节，义形于色， 冠盖交横，誓而不许，奉白姊妹d之中，蹈履水火，志怀霜雪，义心固于金石，体信贯于神明，送终以礼，邦士慕则。臣闻昭德以行，显行以爵，苟非名爵，则劝 善不严，故士之有诔，鲁人志其勇，杞妇见书，齐人哀其哭。乞蒙圣朝，斟酌前训，上开天聪，下垂坤厚，褒郁生以义姑之号，以厉两髦之节，则皇风穆畅，士女改 视矣。&rdquo;</p><p>张温字惠恕，吴郡吴人也。父允，以轻财重士，名显州郡，为孙权东曹掾，卒。温少修节操，容貌奇伟。权闻之，以问公卿曰：&ldquo;温当今与谁为比？&rdquo;大 (司)农刘基曰：&ldquo;可与全琮为辈。&rdquo;太常顾雍曰：&ldquo;基未详其为人也。温当今无辈。&rdquo;权曰：&ldquo;如是，张允不死也。&rdquo;征到延见，文辞占对，观者倾竦，权改容加 礼。罢出，张昭执其手曰：&ldquo;老夫托意，君宜明之。&rdquo;拜议郎、选曹尚书，徙太子太傅，甚见信重。</p><p>时年三十二，以辅义中郎将使蜀。权谓温曰：&ldquo;卿不宜远出，恐诸葛孔明不知吾所以与曹氏通意，(以)故屈卿行。若山越都除，便欲大构于(蜀) 〔丕〕。行人之义，受命不受辞也。&rdquo;温对曰：&ldquo;臣入无腹心之规，出无专对之用，惧无张老延誉之功，又无子产陈事之效。然诸葛亮达见计数，必知神虑屈申之 宜，加受朝廷天覆之惠，推亮之心，必无疑贰。&rdquo;温至蜀，诣阙拜章曰：&ldquo;昔高宗以谅昌殷祚于再兴，成王以幼冲隆周德于太平，功冒溥天，声贯罔极。今陛下以 聪明之姿，等契往古，总百揆于良佐，参列精之炳耀，遐迩望风，莫不欣赖。吴国勤任旅力，清澄江浒，愿与有道平一宇内，委心协规，有如河水，军事(兴) 〔凶〕烦，使役乏少，是以忍鄙倍之羞，使下臣温通致情好。陛下敦崇礼义，未便耻忽。臣自(入)远境，及即近郊，频蒙劳来，恩诏辄加，以荣自惧，悚怛若惊。 谨奉所赍函书一封。&rdquo;蜀甚贵其才。还，顷之，使入豫章部伍出兵，事业未究。</p><p>权既阴衔温称美蜀政，又嫌其声名大盛，众庶炫惑，恐终不为己用，思有以中伤之，会暨艳事起，遂因此发举。艳字子休，亦吴郡人也，温引致之，以为 选曹郎，至尚书。艳性狷厉，好为清议，见时郎署混浊淆杂，多非其人，欲臧否区别，贤愚异贯。弹射百僚，核选三署，率皆贬高就下，降损数等，其守故者十未能 一，其居位贪鄙，志节污卑者，皆以为军吏，置营府以处之。而怨愤之声积，浸润之谮行矣。竞言艳及选曹郎徐彪，㈠专用私情，爱憎不由公理，艳、彪皆坐自杀。 温宿与艳、彪同意，数交书疏，闻问往还，即罪温。权幽之有司，下令曰：&ldquo;昔令召张温，虚己待之，既至显授，有过旧臣，何图凶丑，专挟异心。昔暨艳父兄，附 于恶逆，寡人无忌，故进而任之，欲观艳何如。察其中闲，形态果见。而温与之结连死生，艳所进退，皆温所为头角，更相表里，共为腹背，非温之党，即就疵瑕， 为之生论。又前任温董督三郡，指掷艨图安杏啾，时恐有事，欲令速归，故授り，奖以威柄。乃便到豫章，表讨宿恶，寡人信受其言，特以绕帐、帐下、解烦兵 五千人付之。后闻曹丕自出淮、泗，故豫敕温有急便出，而温悉内诸将，布于深山，被命不至。赖丕自退，不然，已往岂可深计。又殷礼者，本占候召，而温先后乞 将到蜀，扇扬异国，为之谭论。又礼之还，当亲本职，而令守尚书户曹郎，如此署置，在温而已。又温语贾原，当荐卿作御史，语蒋康，当用卿代贾原，专炫贾国 恩，为己形势。揆其奸心，无所不为。不忍暴于市朝，今斥还本郡，以给厮吏。呜呼温也，免罪为幸！&rdquo;</p><p>㈠吴录曰：彪字仲虞，广陵人也。</p><p>将军骆统表理温曰：&ldquo;伏惟殿下，天生明德，神启圣心，招髦秀于四方，置俊V于宫朝。多士既受普笃之恩，张温又蒙最隆之施。而温自招罪谴，孤负荣 遇，念其如此，诚可悲疚。然臣周旋之闲，为国观听，深知其状，故密陈其理。温实心无他情，事无逆迹，但年纪尚少，镇重尚浅，而戴赫烈之宠，体卓伟之才，亢 臧否之谭，效褒贬之议。于是务势者妒其宠，争名者嫉其才，玄默者非其谭，瑕衅者讳其议，此臣下所当详辨，明朝所当究察也。昔贾谊，至忠之臣也，汉文，大明 之君也，然而绛、灌一言，贾谊远退。何者？疾之者深，谮之者巧也。然而误闻天下，失彰于后世，故孔子曰&ldquo;为君难，为臣不易&rdquo;也。温虽智非从横，武非虎， 然其弘雅之素，英秀之德，文章之采，论议之辨，卓跞冠群，炜晔曜世，世人未有及之者也。故论温才即可惜，言罪则可恕。若忍威烈以赦盛德，宥贤才以敦大业， 固明朝之休光，四方之丽观也。国家之于暨艳，不内之忌族，犹等之平民，是故先见用于朱治，次见举于众人，中见任于明朝，亦见交于温也。君臣之义，义之最 重，朋友之交，交之最轻者也。国家不嫌于艳为最重之义，是以温亦不嫌与艳为最轻之交也。时世宠之于上，温窃亲之于下也。夫宿恶之民，放逸山险，则为劲寇， 将置平土，则为健兵，故温念在欲取宿恶，以除劲寇之害，而增健兵之锐也。但自错落，功不副言。然计其送兵，以比许晏，数之多少，温不减之，用之强羸，温不 下之，至于迟速，温不后之，故得及秋冬之月，赴有警之期，不敢忘恩而遗力也。温之到蜀，共誉殷礼，虽臣无境外之交，亦有可原也。境外之交，谓无君命而私相 从，非国事而阴相闻者也；若以命行，既修君好，因叙己情，亦使臣之道也。故孔子使邻国，则有私觌之礼；季子聘诸夏，亦有燕谭之义也。古人有言，欲知其君， 观其所使，见其下之明明，知其上之赫赫。温若誉礼，能使彼叹之，诚所以昭我臣之多良，明使之得其人，显国美于异境，扬君命于他邦。是以晋赵文子之盟于宋 也，称随会于屈建；楚王孙圉之使于晋也，誉左史于赵鞅。亦向他国之辅，而叹本邦之臣，经传美之以光国，而不讥之以外交也。王靖内不忧时，外不趋事，温弹之 不私，推之不假，于是与靖遂为大怨，此其尽节之明验也。靖兵众之势，干任之用，皆胜于贾原、蒋康，温尚不容私以安于靖，岂敢卖恩以协原、康邪？又原在职不 勤，当事不堪，温数对以丑色，弹以急声；若其诚欲卖恩作乱，则亦不必贪原也。凡此数者，校之于事既不合，参之于众亦不验。臣窃念人君虽有圣哲之姿，非常之 智，然以一人之身，御兆民之众，从层宫之内，瞰四国之外，照群下之情，求万机之理，犹未易周也，固当听察群下之言，以广聪明之烈。今者人非温既殷勤，臣是 温又契阔，辞则俱巧，意则俱至，各自言欲为国，谁其言欲为私，仓卒之间，犹难即别。然以殿下之聪睿，察讲论之曲直，若潜神留思，纤粗研核，情何嫌而不宣， 事何昧而不昭哉？温非亲臣，臣非爱温者也。昔之君子，皆抑私忿，以增君明。彼独行之于前，臣耻废之于后，故遂发宿怀于今日，纳愚言于圣听，实尽心于明朝， 非有念于温身也。&rdquo;权终不纳。</p><p>后六年，温病卒。二弟祗、白，亦有才名，与温俱废。㈠</p><p>㈠会稽典录曰：余姚虞俊叹曰：&ldquo;张惠恕才多智少，华而不实，怨之所聚，有覆家之祸，吾见其兆矣。&rdquo;诸葛亮闻俊忧温，意未之信，及温放黜，亮乃叹俊之有先见。亮初闻温败，未知其故，思之数日，曰：&ldquo;吾已得之矣，其人于清浊太明，善恶太分。&rdquo;</p><p>臣松之以为庄周云&ldquo;名者公器也，不可以多取&rdquo;，张温之废，岂其取名之多乎！多之为弊，古贤既知之矣。是以远见之士，退藏于密，不使名浮于德，不 以华伤其实，既不能被褐韫宝，挫廉逃誉，使才映一世，声盖人上，冲用之道，庸可暂替！温则反之，能无败乎？权既疾温名盛，而骆统方骤言其美，至云&ldquo;卓跞冠 群，炜晔曜世，世人未有及之者也&rdquo;。斯何异燎之方盛，又指嘁猿阒哉！</p><p>文士传曰：温姊妹三人皆有节行，为温事，已嫁者皆见录夺。其中妹先适顾承，官以许嫁丁氏，成婚有日，遂饮药而死。吴朝嘉叹，乡人图画，为之赞颂云。</p><p>骆统字公绪，会稽乌伤人也。父俊，官至陈相，为袁术所害㈠。统母改适，为华歆小妻，统时八岁，遂与亲客归会稽。其母送之，拜辞上车，面而不顾， 其母泣涕于后。御者曰：&ldquo;夫人犹在也。&rdquo;统曰：&ldquo;不欲增母思，故不顾耳。&rdquo;事适母甚谨。时饥荒，乡里及远方客多有困乏，统为之饮食衰少。其姊仁爱有行，寡 归无子，见统甚哀之，数问其故。统曰：&ldquo;士大夫糟糠不足，我何心独饱！&rdquo;姊曰：&ldquo;诚如是，何不告我，而自苦若此？&rdquo;乃自以私粟与统，又以告母，母亦贤之， 遂使分施，由是显名。</p><p>㈠谢承后汉书曰：俊字孝远，有文武才干，少为郡吏，察孝廉，补尚书郎，擢拜陈相。值袁术僭号，兄弟忿争，天下鼎沸，群贼并起，陈与比界，奸慝四 布，俊厉威武，保疆境，贼不敢犯。养济百姓，灾害不生，岁获丰稔。后术军众饥困，就俊求粮。俊疾恶术，初不应答。术怒，密使人杀俊。</p><p>孙权以将军领会稽太守，统年二十，试为乌程相，民户过万，咸叹其惠理。权嘉之，召为功曹，行骑都尉，妻以从兄辅女。统志在补察，苟所闻见，夕不 待旦。常劝权以尊贤接士，勤求损益，飨赐之日，可人人别进，问其燥湿，加以密意，诱谕使言，察其志趣，令皆感恩戴义，怀欲报之心。权纳用焉。出为建忠中郎 将，领武射吏三千人。及R统死，复领其兵。</p><p>是时征役繁数，重以疫疠，民户损耗，统上疏曰：&ldquo;臣闻君国者，以据疆土为强富，制威福为尊贵，曜德义为荣显，永世胤为丰祚。然财须民生，强赖民 力，威恃民势，福由民殖，德俟民茂，义以民行，六者既备，然后应天受祚，保族宜邦。书曰：&ldquo;众非后无能胥以宁，后非众无以辟四方。&rdquo;推是言之，则民以君 安，君以民济，不易之道也。今强敌未殄，海内未V，三军有无已之役，江境有不释之备，征赋调数，由来积纪，加以殃疫死丧之灾，郡县荒虚，田畴芜旷，听闻属 城，民户浸寡，又多残老，少有丁夫，闻此之日，心若焚燎。思寻所由，小民无知，既有安土重迁之性，且又前后出为兵者，生则困苦无有温饱，死则委弃骸骨不 反，是以尤用恋本畏远，同之于死。每有征发，羸谨居家重累者先见输送。小有财货，倾居行赂，不顾穷尽。轻剽者则迸入险阻，党就群恶。百姓虚竭，嗷然愁扰， 愁扰则不营业，不营业则致穷困，致穷困则不乐生，故口腹急，则奸心动而携叛多也。又闻民闲，非居处小能自供，生产儿子，多不起养；屯田贫兵，亦多弃子。天 则生之，而父母杀之，既惧干逆和气，感动阴阳。且惟殿下开基建国，乃无穷之业也，强邻大敌非造次所灭，疆埸常守非期月之戍，而兵民减耗，后生不育，非所以 历远年，致成功也。夫国之有民，犹水之有舟，停则以安，扰则以危，愚而不可欺，弱而不可胜，是以圣王重焉，祸福由之，故与民消息，观时制政。方今长吏亲民 之职，惟以辨具为能，取过目前之急，少复以恩惠为治，副称殿下天覆之仁，勤恤之德者。官民政俗，日以雕弊，渐以陵迟，势不可久。夫治疾及其未笃，除患贵其 未深，愿殿下少以万机余闲，留神思省，补复荒虚，深图远计，育残余之民，阜人财之用，参曜三光，等崇天地。臣统之大愿，足以死而不朽矣。&rdquo;权感统言，深加 意焉。</p><p>以随陆逊破蜀军于宜都，迁偏将军。黄武初，曹仁攻濡须，使别将常雕等袭中洲，统与严圭共拒破之，封新阳亭侯，后为濡须督。数陈便宜，前后书数十上，所言皆善，文多故不悉载。尤以占募在民闲长恶败俗，生离叛之心，急宜绝置，权与相反覆，终遂行之。年三十六，黄武七年卒。</p><p>陆瑁字子璋，丞相逊弟也。少好学笃义。陈国陈融、陈留濮阳逸、沛郡蒋纂、广陵袁迪等，皆单贫有志，就瑁游处，㈠瑁割少分甘，与同丰约。及同郡徐 原，爰居会稽，素不相识，临死遗书，托以孤弱，瑁为起立坟墓，收导其子。又瑁从父绩早亡，二男一女，皆数岁以还，瑁迎摄养，至长乃别。州郡辟举，皆不就。</p><p>㈠迪孙晔，字思光，作献帝春秋，云迪与张等俱过江，迪父绥为太傅掾，张超之讨董卓，以绥领广陵事。</p><p>时尚书暨艳盛明臧否，差断三署，颇扬人昧之失，以显其。瑁与书曰：&ldquo;夫圣人嘉善矜愚，忘过记功，以成美化。加今王业始建，将一大统，此乃汉 高弃瑕录用之时也，若令善恶异流，贵汝颍月旦之评，诚可以厉俗明教，然恐未易行也。宜远模仲尼之泛爱，中则郭泰之弘济，近有益于大道也。&rdquo;艳不能行，卒以 致败。</p><p>嘉禾元年，公车征瑁，拜议郎、选曹尚书。孙权忿公孙渊之巧诈反覆，欲亲征之，瑁上疏谏曰：&ldquo;臣闻圣王之御远夷，羁縻而已，不常保有，故古者制 地，谓之荒服，言慌惚无常，不可保也。今渊东夷小丑，屏在海隅，虽托人面，与禽兽无异。国家所为不爱货宝远以加之者，非嘉其德义也，诚欲诱纳愚弄，以规其 马耳。渊之骄黠，恃远负命，此乃荒貊常态，岂足深怪？昔汉诸帝亦尝锐意以事外夷，驰使散货，充满西域，虽时有恭从，然其使人见害，财货并没，不可胜数。今 陛下不忍之忿，欲越巨海，身践其土，群臣愚议，窃谓不安。何者？北寇与国，壤地连接，苟有闲隙，应机而至。夫所以越海求马，曲意于渊者，为赴目前之 急，除腹心之疾也，而更弃本追末，捐近治远，忿以改规，激以动众，斯乃猾虏所愿闻，非大吴之至计也。又兵家之术，以功役相疲，劳逸相待，得失之闲，所觉辄 多。且沓渚去渊，道里尚远，今到其岸，兵势三分，使强者进取，次当守船，又次运粮，行人虽多，难得悉用；加以单步负粮，经远深入，贼地多马，邀截无常。若 渊狙诈，与北未绝，动众之日，唇齿相济。若实孑然无所凭赖，其畏怖远迸，或难卒灭。使天诛稽于朔野，山虏承间而起，恐非万安之长虑也。&rdquo;权未许。</p><p>瑁重上疏曰：&ldquo;夫兵革者，固前代所以诛暴乱，威四夷也，然其役皆在奸雄已除，天下无事，从容庙堂之上，以余议议之耳。至于中夏鼎沸，九域互之 时，率须深根固本，爱力惜费，务自休养，以待邻敌之阙，未有正于此时，舍近治远，以疲军旅者也。昔尉佗叛逆，僭号称帝，于时天下V安，百姓殷阜，带甲之 数，粮食之积，可谓多矣，然汉文犹以远征不易，重兴师旅，告喻而已。今凶桀未殄，疆埸犹警，虽蚩尤、鬼方之乱，故当以缓急差之，未宜以渊为先。愿陛下抑威 任计，暂宁六师，潜神嘿规，以为后图，天下幸甚。&rdquo;权再览瑁书，嘉其词理端切，遂不行。</p><p>初，瑁同郡闻人敏见待国邑，优于宗修，惟瑁以为不然，后果如其言。</p><p>赤乌二年，瑁卒。子喜亦涉文籍，好人伦，孙皓时为选曹尚书。㈠</p><p>㈠吴录曰：喜字文仲，瑁第二子也，入晋为散骑常侍。瑁孙晔，字士光，至车骑将车、仪同三司。晔弟玩，字士瑶。</p><p>晋阳秋称玩器量淹雅，位至司空，追赠太尉。</p><p>吾粲字孔休，吴郡乌程人也。㈠孙河为县长，粲为小吏，河深奇之。河后为将军，得自选长吏，表粲为曲阿丞，迁为长史，治有名迹。虽起孤微，与同郡陆逊、卜静等比肩齐声矣。孙权为车骑将军，召为主簿，出为山阴令，还为参军校尉。</p><p>㈠吴录曰：粲生数岁，孤城妪见之，谓其母曰：&ldquo;是儿有卿相之骨。&rdquo;</p><p>黄武元年，与吕范、贺齐等俱以舟师拒魏将曹休于洞口。值天大风，诸船绠绁断绝，漂没着岸，为魏军所获，或覆没沈溺，其大船尚存者，水中生人皆攀 缘号呼，他吏士恐船倾没，皆以戈矛撞击不受。粲与黄渊独令船人以承取之，左右以为船重必败，粲曰：&ldquo;船败，当俱死耳！人穷，奈何弃之。&rdquo;粲、渊所活者百余 人。</p><p>还，迁会稽太守，召处士谢谭为功曹，谭以疾不诣，粲教曰：&ldquo;夫应龙以屈伸为神，凤皇以嘉鸣为贵，何必隐形于天外，潜鳞于重渊者哉？&rdquo;粲募合人 众，拜昭义中郎将，与吕岱讨平山越，入为屯骑校尉、少府，迁太子太傅。遭二宫之变，抗言执正，明嫡庶之分，欲使鲁王霸出驻夏口，遣杨竺不得令在都邑。又数 以消息语陆逊，逊时驻武昌，连表谏争。由此为霸、竺等所谮害，下狱诛。</p><p>朱据字子据，吴郡吴人也。有姿貌膂力，又能论难。黄武初，征拜五官郎中，补侍御史。是时选曹尚书暨艳，疾贪污在位，欲沙汰之。据以为天下未定，宜以功覆过，弃瑕取用，举清厉浊，足以沮劝，若一时贬黜，惧有后咎。艳不听，卒败。</p><p>权咨嗟将卒，发愤叹息，追思吕蒙、张温，以为据才兼文武，可以继之，自是拜建义校尉，领兵屯湖孰。黄龙元年，权迁都建业，征据尚公主，拜左将 军，封云阳侯。谦虚接士，轻财好施，禄赐虽丰而常不足用。嘉禾中，始铸大钱，一当五百。后据部曲应受三万缗，工王遂诈而受之，典校吕壹疑据实取，考问主 者，死于杖下，据哀其无辜，厚棺敛之。壹又表据吏为据隐，故厚其殡。权数责问据，据无以自明，藉草待罪。数月，典军吏刘助觉，言王遂所取，权大感寤，曰： &ldquo;朱据见枉，况吏民乎？&rdquo;乃穷治壹罪，赏助百万。</p><p>赤乌九年，迁骠骑将军。遭二宫构争，据拥护太子，言则恳至，义形于色，守之以死，㈠遂左迁新都郡丞。未到，中书令孙弘谮润据，因权寝疾，弘为昭 书追赐死，时年五十七。孙亮时，二子熊、损各复领兵，为全公主所谮，皆死。永安中，追录前功，以熊子宣袭爵云阳侯，尚公主。孙皓时，宣至骠骑将军。</p><p>㈠殷基通语载据争曰：&ldquo;臣闻太子国之本根，雅性仁孝，天下归心，今卒责之，将有一朝之虑。昔晋献用骊姬而申生不存，汉武信江充而戾太子冤死。臣窃惧太子不堪其忧，虽立思子之宫，无所复及矣。&rdquo;</p><p>评曰：虞翻古之狂直，固难免乎末世，然权不能容，非旷宇也。陆绩之于扬玄，是仲尼之左丘明，老聃之严周矣；以瑚琏之器，而作守南越，不亦贼夫人 欤！张温才藻俊茂，而智防未备，用致艰患。骆统抗明大义，辞切理至，值权方闭不开。陆瑁笃义规谏，君子有称焉。吾粲、朱据遭罹屯蹇，以正丧身，悲夫！</p> 