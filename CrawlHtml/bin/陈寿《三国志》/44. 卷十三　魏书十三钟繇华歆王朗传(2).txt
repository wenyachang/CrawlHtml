 <p>毓字稚叔。年十四为散骑侍郎，机捷谈笑，有父风。太和初，蜀相诸葛亮围祁山，明帝欲西征，毓上疏曰：&ldquo;夫策贵庙胜，功尚帷幄，不下殿堂之上，而 决胜千里之外。车驾宜镇守中土，以为四方威势之援。今大军西征，虽有百倍之威，於关中之费，所损非一。且盛暑行师，诗人所重，实非至尊动之时也。&rdquo;迁黄 门侍郎。时大兴洛阳宫室，车驾便幸许昌，天下当朝正许昌。许昌肯粒於城南以治殿，备设鱼龙曼延，民罢劳役。毓谏，以为&ldquo;水旱不时，帑藏空虚，凡此之 类，可须丰年。&rdquo;又上&ldquo;宜复关内开荒地，使民肆力於农。&rdquo;事遂施行。正始中，为散骑(侍郎)〔常侍〕。大将军曹爽盛夏兴军伐蜀，蜀拒守，军不得进。爽方欲 增兵，毓与书曰：&ldquo;窃以为庙胜之策，不临矢石；王者之兵，有征无战。诚以干戚可以服有苗，退舍足以纳原寇，不必纵吴汉于江关，骋韩信於井陉也。见可而进， 知难而退，盖自古之政。惟公侯详之！&rdquo;爽无功而还。后以失爽意，徙侍中，出为魏郡太守。爽既诛，入为御史中丞、侍中廷尉。听君父已没，臣子得为理谤，及士 为侯，其妻不复配嫁，毓所创也。</p><p>正元中，兵俭、文钦反，毓持节至扬、豫州班行赦令，告谕士民，还为尚书。诸葛诞反，大将军司马文王议自诣寿春讨诞。会吴大将孙壹率众降，或以 为&ldquo;吴新有衅，必不能复出军。东兵已多，可须后问&rdquo;。毓以为&ldquo;夫论事料敌，当以己度人。今诞举淮南之地以与吴国，孙壹所率，口不至千，兵不过三百。吴之所 失，盖为无几。若寿春之围未解，而吴国之内转安，未可必其不出也。&rdquo;大将军曰：&ldquo;善。&rdquo;遂将毓行。㈠淮南既平，为青州刺史，加后将军，迁都督徐州诸军事， 假节，又转都督荆州。景元四年薨，追赠车骑将军，谥曰惠侯。子骏嗣。毓弟会，自有传。</p><p>㈠臣松之以为诸葛诞举淮南以与吴，孙壹率三百人以归魏，谓吴有衅，本非有理之言。毓之此议，盖何足称耳！</p><p>华歆字子鱼，平原高唐人也。高唐为齐名都，衣冠无不游行市里。歆为吏，休沐出府，则归家阖门。议论持平，终不毁伤人。㈠同郡陶丘洪亦知名，自以 明见过歆。时王芬与豪杰谋废灵帝。语在武纪。㈡芬阴呼歆、洪共定计，洪欲行，歆止之曰：&ldquo;夫废立大事，伊、霍之所难。芬性疏而不武，此必无成，而祸将及 族。子其无往！&rdquo;洪从歆言而止。后芬果败，洪乃服。举孝廉，除郎中，病，去官。灵帝崩，何进辅政，徵河南郑泰、颍川荀攸及歆等。歆到，为尚书郎。董卓迁天 子长安，歆求出为下令，病不行，遂从蓝田至南阳。㈢时袁术在穰，留歆。歆说术使进军讨卓，术不能用。歆欲弃去，会天子使太傅马日安集关东，日辟歆为 掾。东至徐州，诏即拜歆豫章太守，以为政清静不烦，吏民感而爱之。㈣孙策略地江东，歆知策善用兵，乃幅巾奉迎。策以其长者，待以上宾之礼。㈤后策死。太祖 在官渡，表天子徵歆。孙权欲不遣，歆谓权曰：&ldquo;将军奉王命，始交好曹公，分义未固，使仆得为将军效心，岂不有益乎？今空留仆，是为养无用之物，非将军之良 计也。&rdquo;权悦，乃遣歆。宾客旧人送之者千余人，赠遗数百金。歆皆无所拒，密各题识，至临去，悉聚诸物，谓诸宾客曰：&ldquo;本无拒诸君之心，而所受遂多。念单车 远行，将以怀璧为罪，原宾客为之计。&rdquo;众乃各留所赠，而服其德。</p><p>㈠魏略曰：歆与北海邴原、管宁俱游学，三人相善，时人号三人为&ldquo;一龙&rdquo;，歆为龙头，原为龙腹，宁为龙尾。</p><p>臣松之以为邴根矩之徽猷懿望，不必有愧华公，管幼安含德高蹈，又恐弗当为尾。魏略此言，未可以定其先后也。</p><p>㈡魏书称芬有大名於天下。</p><p>㈢华峤谱叙曰：歆少以高行显名。避西京之乱，与同志郑泰等六七人，间步出武关。道遇一丈夫独行，原得俱，皆哀欲许之。歆独曰：&ldquo;不可。今已在危 险之中，祸福患害，义犹一也。无故受人，不知其义。既以受之，若有进退，可中弃乎！&rdquo;众不忍，卒与俱行。此丈夫中道堕井，皆欲弃之。歆曰：&ldquo;已与俱矣，弃 之不义。&rdquo;相率共还出之，而后别去。众乃大义之。</p><p>㈣魏略曰：扬州刺史刘繇死，其众原奉歆为主。歆以为因时擅命，非人臣之宜。众守之连月，卒谢遣之，不从。</p><p>㈤胡冲吴历曰：孙策击豫章，先遣虞翻说歆。歆答曰：&ldquo;歆久在江表，常欲北归；孙会稽来，吾便去也。&rdquo;翻还报策，策乃进军。歆葛巾迎策，策谓歆 曰：&ldquo;府君年德名望，远近所归；策年幼稚，宜子弟之礼。&rdquo;便向歆拜。华峤谱叙曰：孙策略有扬州，盛兵徇豫章，一郡大恐。官属请出郊迎，教曰：&ldquo;无然。&rdquo; 策稍进，复白发兵，又不听。及策至，一府皆造阁，请出避之。乃笑曰：&ldquo;今将自来，何遽避之？&rdquo;有顷，门下白曰：&ldquo;孙将军至。&rdquo;请见，乃前与歆共坐，谈议良 久，夜乃别去。义士闻之，皆长叹息而心自服也。策遂亲执子弟之礼，礼为上宾。是时四方贤士大夫避地江南者甚众，皆出其下，人人望风。每策大会，坐上莫敢先 发言，歆时起更衣，则论议。歆能剧饮，至石余不乱，众人微察，常以其整衣冠为异，江南号之曰&ldquo;华独坐&rdquo;。</p><p>虞溥江表传曰：孙策在椒丘，遣虞翻说歆。翻既去，歆请功曹刘壹入议。壹劝歆住城，遣檄迎军。歆曰：&ldquo;吾虽刘刺史所置，上用，犹是剖符吏也。今从 卿计，恐死有余责矣。&rdquo;壹曰：&ldquo;王景兴既汉朝所用，且尔时会稽人众盛强，犹见原恕，明府何虑？&rdquo;於是夜逆作檄，明旦出城，遣吏赍迎。策便进军，与歆相见， 待以上宾，接以朋友之礼。</p><p>孙盛曰：夫大雅之处世也，必先审隐显之期，以定出处之分，否则括囊以保其身，泰则行义以达其道。歆既无夷、皓韬邈之风，又失王臣匪躬之操，故挠 心於邪儒之说，交臂於陵肆之徒，位夺於一竖，节堕於当时。昔许、蔡失位，不得列於诸侯；州公实来，鲁人以为贱耻。方之於歆，咎孰大焉！</p><p>歆至，拜议郎，参司空军事，入为尚书，转侍中，代荀为尚书令。太祖征孙权，表歆为军师。魏国既建，为御史大夫。文帝即王位，拜相国，封安乐乡 侯。及践阼，改为司徒。㈠歆素清贫，禄赐以振施亲戚故人，家无担石之储。公卿尝并赐没入生口，唯歆出而嫁之。帝叹息，㈡下诏曰：&ldquo;司徒，国之俊老，所与和 阴阳理庶事也。今大官重膳，而司徒蔬食，甚无谓也。&rdquo;特赐御衣，及为其妻子男女皆作衣服。㈢三府议：&ldquo;举孝廉，本以德行，不复限以试经。&rdquo;歆以为&ldquo;丧乱以 来，六籍堕废，当务存立，以崇王道。夫制法者，所以经盛衰。今听孝廉不以经试，恐学业遂从此而废。若有秀异，可特徵用。患於无其人，何患不得哉？&rdquo;帝从其 言。</p><p>㈠魏书曰：文帝受禅，歆登坛相仪，奉皇帝玺绶，以成受命之礼。</p><p>华峤谱叙曰：文帝受禅，朝臣三公已下并受爵位；歆以形色忤时，徙为司徒，而不进爵。魏文帝久不怿，以问尚书令陈群曰：&ldquo;我应天受禅，百辟群后， 莫不人人悦喜，形于声色，而相国及公独有不怡者，何也？&rdquo;群起离席长跪曰：&ldquo;臣与相国曾臣汉朝，心虽悦喜，义形其色，亦惧陛下实应且憎。&rdquo;帝大悦，遂重异 之。</p><p>㈡孙盛曰：盛闻庆赏威刑，必宗於主，权宜宥怒，出自人君。子路私馈，仲尼毁其食器；田氏盗施，春秋著以为讥。斯褒贬之成言，已然之显义也。孥戮 之家，国刑所肃，受赐之室，乾施所加，若在哀矜，理无偏宥。歆居股肱之任。同元首之重，则当公言皇朝，以彰天泽，而默受嘉赐，独为君子，既犯作福之嫌，又 违必去之义，可谓匹夫之仁，蹈道则未也。</p><p>魏书曰：歆性周密，举动详慎。常以为人臣陈事，务以讽谏合道为贵，就有所言，不敢显露，故其事多不见载。</p><p>华峤谱叙曰：歆淡於财欲，前后宠赐，诸公莫及，然终不殖产业。陈群常叹曰：&ldquo;若华公，可谓通而不泰，清而不介者矣。&rdquo;</p><p>傅子曰：敢问今之君子？曰：&ldquo;袁郎中积德行俭，华太尉积德居顺，其智可及也，其清不可及也。事上以忠，济下以仁，晏婴、行父何以加诸？&rdquo;</p><p>㈢魏书曰：又赐奴婢五十人。</p><p>黄初中，诏公卿举独行君子，歆举管宁，帝以安车徵之。明帝即位，进封博平侯，增邑五百户，并前千三百户，转拜太尉。㈠歆称病乞退，让位於宁。帝 不许。临当大会，乃遣散骑常侍缪袭奉诏喻指曰：&ldquo;朕新莅庶事，一日万几，惧听断之不明。赖有德之臣，左右朕躬，而君屡以疾辞位。夫量主择君，不居其朝，委 荣弃禄，不究其位，古人固有之矣，顾以为周公、伊尹则不然。e身徇节，常人为之，不望之於君。君其力疾就会，以惠予一人。将立席几筵，命百官总己，以须君 到，朕然后御坐。&rdquo;又诏袭：&ldquo;须歆必起，乃还。&rdquo;歆不得已，乃起。</p><p>㈠列异传曰：歆为诸生时，尝宿人门外。主人妇夜产。有顷，两吏诣门，便辟易s，相谓曰：&ldquo;公在此。&rdquo;踌躇良久，一吏曰：&ldquo;籍当定，奈何得住？&rdquo; 乃前向歆拜，相将入。出并行，共语曰：&ldquo;当与几岁？&rdquo;一人曰：&ldquo;当三岁。&rdquo;天明，歆去。后欲验其事，至三岁，故往问合息，果已死。歆乃自知当为公。</p><p>臣松之按晋阳秋说魏舒少时寄宿事，亦如之。以为理无二人俱有此事，将由传者不同。今宁信列异。</p><p>太和中，遣曹真从子午道伐蜀，车驾东幸许昌。歆上疏曰：&ldquo;兵乱以来，过逾二纪。大魏承天受命，陛下以圣德当成康之隆，宜弘一代之治，绍三王之 迹。虽有二贼负险延命，苟圣化日跻，远人怀德，将襁负而至。夫兵不得已而用之，故戢而时动。臣诚原陛下先留心於治道，以征伐为后事。且千里运粮，非用兵之 利；越险深入，无独克之功。如闻今年徵役，颇失农桑之业。为国者以民为基，民以衣食为本。使中国无饥寒之患，百姓无离土之心，则天下幸甚，二贼之衅，可坐 而待也。臣备位宰相，老病日笃，犬马之命将尽，恐不复奉望銮盖，不敢不竭臣子之怀，唯陛下裁察！&rdquo;帝报曰：&ldquo;君深虑国计，朕甚嘉之。贼凭恃山川，二祖劳於 前世，犹不克平，朕岂敢自多，谓必灭之哉！诸将以为不一探取，无由自弊，是以观兵以N其衅。若天时未至，周武还师，乃前事之鉴，朕敬不忘所戒。&rdquo;时秋大 雨，诏真引军还。太和五年，歆薨，谥曰敬侯。㈠子表嗣。初，文帝分歆户邑，封歆弟缉列侯。表，咸熙中为尚书。㈡</p><p>㈠魏书云：歆时年七十五。</p><p>㈡华峤谱叙曰：歆有三子。表字伟容，年二十余为散骑侍郎。时同僚诸郎共平尚书事，年少，并兼厉锋气，要(君)名誉。尚书事至，或有不便，故遗漏 不视，及传书者去，即入深文论。惟表不然，事来有不便，辄与尚书共论尽其意，主者固执，不得已，然后共奏议。司空(陈泰)〔陈群〕等以此称之。仕晋，历 太子少傅、太常。称疾致仕，拜光禄大夫。性清淡，常虑天下退理。司徒李胤、司隶(王密)〔王弘〕等常称曰：&ldquo;若此人者，不可得而贵，不可得而贱，〔不可得 而亲〕，不可得而疏。&rdquo;中子博，历三县内史，治有名迹。少子周，黄门侍郎、常山太守，博学有文思。中年遇疾，终于家。表有三子。长子M，字长骏。</p><p>晋诸公赞曰：M有文翰，历位尚书令、太子少傅，追赠光禄大夫开府。峤字叔骏，有才学，撰后汉书，世称为良史。为秘书监、尚书。澹字玄骏，最知 名，为河南尹。M三子。昆字敬伦，清粹有检，为尚书。荟字敬叔。世语称荟贵正。a字敬则，以通理称昆，尚书；荟，河南尹；a，左光禄大夫开府。澹子轶，字 彦夏。有当世才志，为江州刺史。</p><p>王朗字景兴，东海(郡)人也。以通经，拜郎中，除丘长。师太尉杨赐，赐薨，弃官行服。举孝廉，辟公府，不应。徐州刺史陶谦察朗茂才。时汉帝在 长安，关东兵起，朗为谦治中，与别驾赵昱等说谦曰：&ldquo;春秋之义，求诸侯莫如勤王。今天子越在西京，宜遣使奉承王命。&rdquo;谦乃遣昱奉章至长安。天子嘉其意，拜 谦安东将军。以昱为广陵太守，朗会稽太守。㈠孙策渡江略地。朗功曹虞翻以为力不能拒，不如避之。朗自以身为汉吏，宜保城邑，遂举兵与策战，败绩，浮海至东 冶。策又追击，大破之。朗乃诣策。策以儒雅，诘让而不害。㈡虽流移穷困，朝不谋夕，而收恤亲旧，分多割少，行义甚著。</p><p>㈠朗家传曰：会稽旧祀秦始皇，刻木为像，与夏禹同庙。朗到官，以为无德之君，不应见祀，於是除之。居郡四年，惠爱在民。</p><p>㈡献帝春秋曰：孙策率军如闽、越讨朗。朗泛舟浮海，欲走交州，为兵所逼，遂诣军降。策令使者诘朗曰：&ldquo;问逆贼故会稽太守王朗：朗受国恩当官，云 何不惟报德，而阻兵安忍？大军征讨，幸免枭夷，不自扫屏，复聚党众，屯住郡境。远劳王诛，卒不悟顺。捕得云降，庶以欺诈，用全首领，得尔与不，具以状 对。&rdquo;朗称禽虏，对使者曰：&ldquo;朗以琐才，误窃朝私，受爵不让，以遘罪网。前见征讨，畏死苟免。因治人物，寄命须臾。又迫大兵，惶怖北引。从者疾患，死亡略 尽。独与老母，共乘一妗Ａ魇甘冀唬便弃婢头，稽颡自首於征役之中。朗惶惑不达，自称降虏。缘前迷谬，被诘惭惧。朗愚浅驽怯，畏威自惊。又无良介，不早 自归。於破亡之中，然后委命下隶。身轻罪重，死有余辜。申就鞅，蹴足入绊，叱咤听声，东西惟命。&rdquo;</p><p>太祖表徵之，朗自曲阿展转江海，积年乃至。㈠拜谏议大夫，参司空军事。㈡魏国初建，以军祭酒领魏郡太守，迁少府、奉常、大理。务在宽恕，罪疑从轻。锺繇明察当法，俱以治狱见称。㈢</p><p>㈠朗被徵未至。孔融与朗书曰：&ldquo;世路隔塞，情问断绝，感怀增思。前见章表，知寻汤武罪己之迹，自投东裔同鲧之罚，览省未周，涕陨潸然。主上宽仁，贵德宥过。曹公辅政，思贤并立。策书屡下，殷勤款至。知棹舟浮海，息驾广陵，不意黄熊突出羽渊也。谈笑有期，勉行自爱！&rdquo;</p><p>汉晋春秋曰：孙策之始得朗也，谴让之。使张昭私问朗，朗誓不屈，策忿而不敢害也，留置曲阿。建安三年，太祖表徵朗，策遣之。太祖问曰：&ldquo;孙策何 以得至此邪？&rdquo;朗曰：&ldquo;策勇冠一世，有俊才大志。张子布，民之望也，北面而相之。周公瑾，江淮之杰，攘臂而为其将。谋而有成，所规不细，终为天下大贼，非 徒狗盗而已。&rdquo;</p><p>㈡朗家传曰：朗少与沛国名士刘阳交友。阳为莒令，年三十而卒，故后世鲜闻。初，阳以汉室渐衰，知太祖有雄才，恐为汉累，意欲除之而事不会。及太 祖贵，求其嗣子甚急。其子惶窘，走伏无所。阳亲旧虽多，莫敢藏者。朗乃纳受积年，及从会稽还，又数开解。太祖久乃赦之，阳门户由是得全。</p><p>㈢魏略曰：太祖请同会，啁朗曰：&ldquo;不能效君昔在会稽折粳米饭也。&rdquo;朗仰而叹曰：&ldquo;宜m难值！&rdquo;太祖问：&ldquo;云何？&rdquo;朗曰：&ldquo;如朗昔者，未可折而 折；如明公今日，可折而不折也。&rdquo;太祖以孙权称臣遣贡谘朗，朗答曰：&ldquo;孙权前笺，自诡躬讨虏以补前愆，后疏称臣，以明无二。牙兽屈膝，言鸟告欢，明珠、南 金，远珍必至。情见乎辞，效著乎功。三江五湖，为治於魏，西吴东越，化为国民。鄢、郢既拔，荆门自开。席卷巴、蜀，形势已成。重休累庆，杂沓相随。承旨之 日，抚掌击节。情之畜者，辞不能宣。&rdquo;</p><p>文帝即王位，迁御史大夫，封安陵亭侯。上疏劝育民省刑曰：&ldquo;兵起已来三十余年，四海荡覆，万国殄瘁。赖先王芟除寇贼，扶育孤弱，遂令华夏复有纲 纪。鸠集兆民，于兹魏土，使封鄙之内，鸡鸣狗吠，达於四境，蒸庶欣欣，喜遇升平。今远方之寇未宾，兵戎之役未息，诚令复除足以怀远人，良宰足以宣德泽，阡 陌咸修，四民殷炽，必复过於曩时而富於平日矣。易称敕法，书著祥刑，一人有庆，兆民赖之，慎法狱之谓也。昔曹相国以狱市为寄，路温舒疾治狱之吏。夫治狱者 得其情，则无冤死之囚；丁壮者得尽地力，则无饥馑之民；穷老者得仰食仓廪，则无]饿之殍；嫁娶以时，则男女无怨旷之恨；胎养必全，则孕者无自伤之哀；新生 必复，则孩者无不育之累；壮而后役，则幼者无离家之思；二毛不戎，则老者无顿伏之患。医药以疗其疾，宽繇以乐其业，威罚以抑其强，恩仁以济其弱，赈贷以赡 其乏。十年之后，既笄者必盈巷。二十年之后，胜兵者必满野矣。&rdquo;</p><p>及文帝践阼，改为司空，进封乐平乡侯。㈠时帝颇出游猎，或昏夜还宫。朗上疏曰：&ldquo;夫帝王之居，外则饰周卫，内则重禁门，将行则设兵而后出幄，称 警而后践墀，张弧而后登舆，清道而后奉引，遮列而后转毂，静室而后息驾，皆所以显至尊，务戒慎，垂法教也。近日车驾出临捕虎，日昃而行，及昏而反，违警跸 之常法，非万乘之至慎也。&rdquo;帝报曰：&ldquo;览表，虽魏绛称虞箴以讽晋悼，相如陈猛兽以戒汉武，未足以喻。方今二寇未殄，将帅远征，故时入原野以习戎备。至於夜 还之戒，已诏有司施行。&rdquo;㈡</p><p>㈠魏名臣奏载朗节省奏曰：&ldquo;诏问所宜损益，必谓东京之事也。若夫西京云阳、汾阴之大祭，千有五百之群，祀通天之台，入阿房之宫，斋必百日，养牺 五载，牛则三千，其重玉则七千；其器，文绮以饰重席，童女以蹈舞缀；酿酎必贯三时而后成，乐人必三千四百而后备；内宫美人数至近千，学官博士〔弟子〕七千 余人；中厩则WJ驸马六万余匹，外牧则扈养三万而马十之；执金吾从骑六百，走卒倍焉；太常行陵幸车千乘，太官赐官奴婢六千，长安城内治民为政者三千，中二 千石蔽罪断刑者二十有五狱。政充事猥，威仪繁富，隆於三代，近过礼中。夫所以极奢者，大抵多受之於秦余。既违茧栗悫诚之本，扫地简易之指，又失替质而损 文、避泰而从约之趣。岂夫当今隆兴盛明之时，祖述尧舜之际，割奢务俭之政，除繁崇省之令，详刑慎罚之教，所宜希慕哉？及夫寝庙日一太牢之祀，郡国并立宗庙 之法，丞相御史大夫官属吏从之数，若此之辈，既已屡改於哀、平之前，不行光武之后矣。谨按图牒所改奏，在天地及五帝、六宗、宗庙、社稷，既已因前代之兆域 矣。夫天地则扫地而祭，其余则皆坛而埒之矣。明堂所以祀上帝，灵台所以观天文，辟雍所以礼乐，太学所以集儒林，高C所以祈休祥，又所以察时务，扬教化。 稽古先民，开诞庆祚，旧时皆在国之阳，并高栋夏屋，足以(肆)飨射，望云物。七郊虽尊祀尚质，犹皆有门宇便坐，足以避风雨。可须军罢年丰，以渐治。旧时 虎贲羽林五营兵，及卫士并合，虽且万人，或商贾惰游子弟，或农野谨钝之人；虽有乘制之处，不讲戎陈，既不简练，又希更寇，虽名实不副，难以备急。有警而后 募兵，军行而后运粮，或乃兵既久屯，而不务营佃，不器械，无有贮聚，一隅驰羽檄，则三面并荒扰，此亦汉氏近世之失而不可式者也。当今诸夏已安，而巴蜀在 画外。虽未得偃武而|甲，放马而戢兵，宜因年之大丰，遂寄军政於农事。吏士小大，并勤稼穑，止则成井里於广野，动则成校队於六军，省其暴繇，赡其衣食。易 称&lsquo;悦以使民，民忘其劳；悦以犯难，民忘其死&rsquo;，今之谓矣。粮畜於食，勇畜於势，虽坐曜烈威而众未动，画外之蛮，必复稽颡以求改往而效用矣。若畏威效用， 不战而定，则贤於交兵而后威立，接刃而后功成远矣。若奸凶不革，遂迷不反，犹欲以其所虐用之民，待大魏投命报养之士，然后徐以前歌后舞乐征之众，临彼倒戟 折矢乐服之群，伐腐摧枯，未足以为喻。&rdquo;</p><p></p> 