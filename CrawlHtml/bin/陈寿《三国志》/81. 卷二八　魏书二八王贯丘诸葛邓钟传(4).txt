 <p>臣松之以为锺会名公之子，声誉夙著，弱冠登朝，已历显位，景王为相，何容不悉，而方於定虞松表然后乃蒙接引乎？设使先不相识，但见五字而便知可大用，虽圣人其犹病诸，而况景王哉？</p><p>丘俭作乱，大将军司马景王东征，会从，典知密事，卫将军司马文王为大军后继。景王薨於许昌，文王总统六军，会谋谟帷幄。时中诏敕尚书傅嘏，以 东南新定，权留卫将军屯许昌为内外之援，令嘏率诸军还。会与嘏谋，使嘏表上，辄与卫将军俱发，还到雒水南屯住。於是朝廷拜文王为大将军、辅政，会迁黄门侍 郎，封东武亭侯，邑三百户。</p><p>甘露二年，徵诸葛诞为司空，时会丧宁在家，策诞必不从命，驰白文王。文王以事已施行，不复追改。㈠及诞反，车驾住项，文王至寿春，会复从行。</p><p>㈠会时遭所生母丧。其母传曰：&ldquo;夫人性矜严，明於教训，会虽童稚，勤见规诲。年四岁授孝经，七岁诵论语，八岁诵诗，十岁诵尚书，十一诵易，十二 诵春秋左氏传、国语，十三诵周礼、礼记，十四诵成侯易记，十五使入太学问四方奇文异训。谓会曰：&lsquo;学猥则倦，倦则意怠；吾惧汝之意怠，故以渐训汝，今可以 独学矣。&rsquo;雅好书籍，涉历书，特好易、老子，每读易孔子说鸣鹤在阴、劳谦君子、籍用白茅、不出户庭之义，每使会反覆读之，曰：&lsquo;易三百余爻，仲尼特说此 者，以谦恭慎密，枢机之发，行己至要，荣身所由故也，顺斯术已往，足为君子矣。&rsquo;正始八年，会为尚书郎，夫人执会手而诲之曰：&lsquo;汝弱冠见叙，人情不能不自 足，则损在其中矣，勉思其戒！&rsquo;是时大将军曹爽专朝政，日纵酒沉醉，会兄侍中毓宴还，言其事。夫人曰：&lsquo;乐则乐矣，然难久也。居上不骄，制节谨度，然后乃 无危溢之患。今奢僭若此，非长守富贵之道。&rsquo;嘉平元年，车驾朝高平陵，会为中书郎，从行。相国宣文侯始举兵，众人恐惧，而夫人自若。中书令刘放、侍郎卫 、夏侯和等家皆怪问：&lsquo;夫人一子在危难之中，何能无忧？&rsquo;答曰：&lsquo;大将军奢僭无度，吾常疑其不安。太傅义不危国，必为大将军举耳。吾涸诘鄄嗪斡牵课徘 出兵无他重器，其势必不久战。&rsquo;果如其言，一时称明。会历机密十余年，颇豫政谋。夫人谓曰：&lsquo;昔范氏少子为赵简子设伐邾之计，事从民悦，可谓功矣。然其母 以为乘伪作诈，末业鄙事，必不能久。其识本深远，非近人所言，吾常乐其为人。汝居心正，吾知免矣。但当所志以辅益时化，不忝先人耳。常言人谁能皆体自 然，但力行不倦，抑亦其次。虽接鄙贱，必以言信。取与之间，分画分明。&rsquo;或问：&lsquo;此无乃小乎？&rsquo;答曰：&lsquo;君子之行，皆积小以致高大，若以小善为无益而弗 为，此乃小人之事耳。希通慕大者，吾所不好。&rsquo;会自幼少，衣不过青绀，亲营家事，自知恭俭。然见得思义，临财必让。会前后赐钱帛数百万计，悉送供公家之 用，一无所取。年五十有九，甘露二年二月暴疾薨。比葬，天子有手诏，命大将军高都侯厚加R赠，丧事无巨细，一皆供给。议者以为公侯有夫人，有世妇，有妻， 有妾，所谓外命妇也。依春秋成风、定姒之义，宜崇典礼，不得总称妾名，於是称成侯命妇。殡葬之事，有取于古制，礼也。&rdquo;</p><p>初，吴大将全琮，孙权之婚亲重臣也，琮子怿、孙静、从子端、翩、缉等，皆将兵来救诞。怿兄子辉、仪留建业，与其家内争讼，携其母，将部曲数十家 渡江，自归文王。会建策，密为辉、仪作书，使辉、仪所亲信赍入城告怿等，说吴中怒怿等不能拔寿春，欲尽诛诸将家，故逃来归命。怿等恐惧，遂将所领开东城门 出降，皆蒙封宠，城中由是乖离。寿春之破，会谋居多，亲待日隆，时人谓之子房。军还，迁为太仆，固辞不就。以中郎在大将军府管记室事，为腹心之任。以讨诸 葛诞功，进爵陈侯，屡让不受。诏曰：&ldquo;会典综军事，参同计策，料敌制胜，有谋谟之勋，而推宠固让，辞指款实，前后累重，志不可夺。夫成功不处，古人所重， 其听会所执，以成其美。&rdquo;迁司隶校尉。虽在外司，时政损益，当世与夺，无不综典。嵇康等见诛，皆会谋也。</p><p>文王以蜀大将姜维屡扰边陲，料蜀国小民疲，资力单竭，欲大举图蜀。惟会亦以为蜀可取，豫共筹度地形，考论事势。景元三年冬，以会为镇西将军、假 节都督关中诸军事。文王敕青、徐、肌⒃ァ⒕！⒀镏钪荩并使作船，又令唐咨作浮海大船，外为将伐吴者。四年秋，乃下诏使邓艾、诸葛绪各统诸军三万余人，艾 趣甘松、沓中连缀维，绪趣武街、桥头绝维归路。会统十余万众，分从斜谷、骆谷入。先命牙门将许仪在前治道，会在后行，而桥穿，马足陷，於是斩仪。仪者，许 褚之子，有功王室，犹不原贷。诸军闻之，莫不震竦。蜀令诸围皆不得战，退还汉、乐二城守。魏兴太守刘钦趣子午谷，诸军数道平行，至汉中。蜀监军王含守乐 城，护军蒋斌守汉城，兵各五千。会使护军荀恺、前将军李辅各统万人，恺围汉城，辅围乐城。会径过，西出阳安口，遣人祭诸葛亮之墓。使护军胡烈等行前，攻破 关城，得库藏积谷。姜维自沓中还，至阴平，合集士众，欲赴关城。未到，闻其已破，退趣白水，与蜀将张翼、廖化等合守剑阁拒会。会移檄蜀将吏士民曰：</p><p>往者汉祚衰微，率土分崩，生民之命，几于泯灭。太祖武皇帝神武圣哲，拨乱反正，拯其将坠，造我区夏。高祖文皇帝应天顺民，受命践阼。烈祖明皇帝 奕世重光，恢拓洪业。然江山之外，异政殊俗，率土齐民未蒙王化，此三祖所以顾怀遗恨也。今主上圣德钦明，绍隆前绪，宰辅忠肃明允，劬劳王室，布政垂惠而万 邦协和，施德百蛮而肃慎致贡。悼彼巴蜀，独为匪民，愍此百姓，劳役未已。是以命授六师，龚行天罚，征西、雍州、镇西诸军，五道并进。古之行军，以仁为本， 以义治之；王者之师，有征无战；故虞舜舞干戚而服有苗，周武有散财、发廪、表闾之义。今镇西奉辞衔命，摄统戎重，庶弘文告之训，以济元元之命，非欲穷武极 战，以快一朝之政，故略陈安危之要，其敬听话言。</p><p>益州先主以命世英才，兴兵朔野，困踬冀、徐之郊，制命绍、布之手，太祖拯而济之，与隆大好。中更背违，弃同即异，诸葛孔明仍规秦川，姜伯约屡出 陇右，劳动我边境，侵扰我氐、羌，方国家多故，未遑修九伐之征也。今边境V清，方内无事，畜力待时，并兵一向，而巴蜀一州之众，分张守备，难以御天下之 师。段谷、侯和沮伤之气，难以敌堂堂之陈。比年以来，曾无宁岁，征夫勤瘁，难以当子来之民。此皆诸贤所亲见也。蜀相壮见禽於秦，公孙述授首于汉，九州之 险，是非一姓。此皆诸贤所备闻也。明者见危于无形，智者规祸于未萌，是以微子去商，长为周宾，陈平背项，立功于汉。岂晏安G毒，怀禄而不变哉？今国朝隆天 覆之恩，宰辅弘宽恕之德，先惠后诛，好生恶杀。往者吴将孙壹举众内附，位为上司，宠秩殊异。文钦、唐咨为国大害，叛主仇贼，还为戎首。咨困逼禽获，钦二子 还降，皆将军、封侯；咨与闻国事。壹等穷q归命，犹加盛宠，况巴蜀贤知见机而作者哉！诚能深鉴成败，邈然高蹈，投迹微子之踪，错身陈平之轨，则福同古人， 庆流来裔，百姓士民，安堵旧业，农不易亩，不回肆，去累卵之危，就永安之福，岂不美与！若偷安旦夕，迷而不反，大兵一发，玉石皆碎，虽欲悔之，亦无及 已。其详择利害，自求多福，各具宣布，咸使闻知。</p><p>邓艾追姜维到阴平，简选精锐，欲从汉德阳入江由、左儋道诣绵竹，趣成都，与诸葛绪共行。绪以本受节度邀姜维，西行非本诏，遂进军前向白水，与会 合。会遣将军田章等从剑阁西，径出江由。未至百里，章先破蜀伏兵三校，艾使章先登。遂长驱而前。会与绪军向剑阁，会欲专军势，密白绪畏懦不进，槛车徵还。 军悉属会，㈠进攻剑阁，不克，引退，蜀军保险拒守。艾遂至绵竹，大战，斩诸葛瞻。维等闻瞻巳破，率其众东入于巴。会乃进军至涪，遣胡烈、田续、庞会等追 维。艾进军向成都，刘禅诣艾降，遣使敕维等令降于会。维至广汉V县，令兵悉放器仗，送节传於胡烈，便从东道诣会降。会上言曰：&ldquo;贼姜维、张翼、廖化、董厥 等逃死遁走，欲趣成都。臣辄遣司马夏侯咸、护军胡烈等，经从剑阁，出新都、大渡截其前，参军爰青彡、将军句安等蹑其后，参军皇甫]、将军王买等从涪南出冲 其腹，臣据涪县为东西势援。维等所统步骑四五万人，擐甲厉兵，塞川填谷，数百里中首尾相继，凭恃其众，方轨而西。臣敕咸、]等令分兵据势，广张罗罔，南杜 走吴之道，西塞成都之路，北绝越逸之径，四面云集，首尾并进，蹊路断绝，走伏无地。臣又手书申喻，开示生路，群寇困逼，知命穷数尽，解甲投戈，面缚委质， 印绶万数，资器山积。昔舜舞干戚，有苗自服；牧野之师，商旅倒戈：有征无战，帝王之盛业。全国为上，破国次之；全军为上，破军次之：用兵之令典。陛下圣 德，侔踪前代，翼辅忠明，齐轨公旦，仁育群生，义征不M，殊俗向化，无思不服，师不逾时，兵不血刃，万里同风，九州共贯。臣辄奉宣诏命，导扬恩化，复其社 稷，安其闾伍，舍其赋调，弛其征役，训之德礼以移其风，示之轨仪以易其俗，百姓欣欣，人怀逸豫，后来其苏，义无以过。&rdquo;会于是禁检士众不得钞略，虚己诱 纳，以接蜀之群司，与维情好欢甚。㈡十二月诏曰：&ldquo;会所向摧弊，前无强敌，缄制众城，罔罗迸逸。蜀之豪帅，面缚归命，谋无遗策，举无废功。凡所降诛，动以 万计，全胜独克，有征无战。拓平西夏，方隅清晏。其以会为司徒，进封县侯，增邑万户。封子二人亭侯，邑各千户。&rdquo;</p><p>㈠按百官名：绪入晋为太常崇礼卫尉。子冲，廷尉。</p><p>荀绰贾菁窃唬撼遄于梗字德林，玫字仁林，并知名显达。诠，贾荽淌贰Ｃ担侍中御史中丞。</p><p>㈡世语曰：夏侯霸奔蜀，蜀朝问&ldquo;司马公如何德&rdquo;？霸曰：&ldquo;自当作家门。&rdquo;&ldquo;京师俊士&rdquo;？曰：&ldquo;有锺士季，其人管朝政，吴、蜀之忧也。&rdquo;</p><p>汉晋春秋曰：初，夏侯霸降蜀，姜维问之曰：&ldquo;司马懿既得彼政，当复有征伐之志不？&rdquo;霸曰：&ldquo;彼方营立家门，未遑外事。有锺士季者，其人虽少，终为吴、蜀之忧，然非非常之人亦不能用也。&rdquo;后十五年而会果灭蜀。按习凿齿此言，非出他书，故采用世语而附益也。</p><p>会内有异志，因邓艾承制专事，密白艾有反状，㈠於是诏书槛车徵艾。司马文王惧艾或不从命，敕会并进军成都，监军卫在会前行，以文王手笔令宣喻 艾军，艾军皆释仗，遂收艾入槛车。会所惮惟艾，艾既禽而会寻至，独统大众，威震西土。自谓功名盖世，不可复为人下，加猛将锐卒皆在己手，遂谋反。欲使姜维 等皆将蜀兵出斜谷，会自将大众随其后。既至长安，令骑士从陆道，步兵从水道顺流浮渭入河，以为五日可到孟津，与骑会洛阳，一旦天下可定也。会得文王书云： &ldquo;恐邓艾或不就徵，今遣中护军贾充将步骑万人径入斜谷，屯乐城，吾自将十万屯长安，相见在近。&rdquo;会得书，惊呼所亲语之曰：&ldquo;但取邓艾，相国知我能独办之； 今来大重，必觉我异矣，便当速发。事成，可得天下；不成，退保蜀汉，不失作刘备也。我自淮南以来，画无遣策，四海所共知也。我欲持此安归乎！&rdquo;会以五年正 月十五日至，其明日，悉请护军、郡守、牙门骑督以上及蜀之故官，为太后发丧于蜀朝堂。矫太后遗诏，使会起兵废文王，皆班示坐上人，使下议讫，书版署置，更 使所亲信代领诸军。所请群官，悉闭著益州诸曹屋中，城门宫门皆闭，严兵围守。会帐下督丘建本属胡烈，烈荐之文王，会请以自随，任爱之。建愍烈独坐，启会， 使听内一亲兵出取饮食，诸牙门随例各内一人。烈绐语亲兵及疏与其子曰：&ldquo;丘建密说消息，会已作大坑，白与棒同。数千，欲悉呼外兵入，人赐白□，苦洽 反。拜为散将，以次杀坑中。&rdquo;诸牙门亲兵亦咸说此语，一夜传相告，皆遍。或谓会：&ldquo;可尽杀牙门骑督以上。&rdquo;会犹豫未决。十八日日中，烈军兵与烈豪坠某 门，诸军兵不期皆鼓Y出，曾无督促之者，而争先赴城。时方给与姜维铠杖，白外有匈匈声，似失火，有顷，白兵走向城。会惊，谓维曰：&ldquo;兵来似欲作恶，当云 何？&rdquo;维曰：&ldquo;但当击之耳。&rdquo;会遣兵悉杀所闭诸牙门郡守，内人共举机以柱门，兵斫门，不能破。斯须，门外倚梯登城，或烧城屋，蚁附乱进，矢下如雨，牙门、 郡守各缘屋出，与其卒兵相得。姜维率会左右战，手杀五六人，众既格斩维，争赴杀会。会时年四十，将士死者数百人。㈡</p><p>㈠世语曰：会善效人书，於剑阁要艾章表白事，皆易其言，令辞指悖傲，多自矜伐。又毁文王报书，手作以疑之也。</p><p>㈡晋诸公赞曰：胡烈好渊，字世元，遵之孙也。遵，安定人，以才兼文武，累居O镇，至车骑将军。子奋，字玄威，亦历方任。女为晋武帝贵人，有 宠。太康中，以奋为尚书仆射，加镇军大将军、开府。弟广，字宣祖，少府。次烈，字玄武，秦州刺史。次岐，宇玄嶷，并州刺史。广子喜，凉州刺史。渊小字鹞 鸱，时年十八，既杀会救父，名震远近。后赵王伦篡位，三王兴义，伦使渊与张泓将兵御齐王，屡破齐军。会成都战克，渊乃归降伏法。</p><p>初，艾为太尉，会为司徒，皆持节、都督诸军如故，咸未受命而毙。会兄毓，以四年冬薨，会竟未知问。会兄子邕，随会与俱死，会所养兄子毅及峻、{ 敕连反。等下狱，当伏诛。司马文王表天子下诏曰：&ldquo;峻等祖父繇，三祖之世，极位台司，佐命立勋，飨食庙庭。父毓，历职内外，质掠屑āＮ舫思子文之治，不 灭斗氏之祀。晋录成宣之忠，用存赵氏之后。以会、邕之罪，而绝繇、毓之类，吾有愍然！峻、{兄弟特原，有官爵者如故。惟毅及邕息伏法。&rdquo;或曰，毓曾密启司 马文王，言会挟术难保，不可专任，故宥峻等云。㈠</p><p>㈠汉晋春秋曰：文王嘉其忠亮，笑答毓曰：&ldquo;若如卿言，必不以及宗矣。&rdquo;</p><p>初，文王欲遣会伐蜀，西曹属邵悌求见曰：&ldquo;今遣锺会率十余万众伐蜀，愚谓会单身无重任，不若使余人行。&rdquo;文王笑曰：&ldquo;我宁当复不知此耶？蜀为天 下作患，使民不得安息，我今伐之如指掌耳，而众人皆言蜀不可伐。夫人心豫怯则智勇并竭，智勇并竭而强使之，m为敌禽耳。惟锺会与人意同，今遣会伐蜀，必可 灭蜀。灭蜀之后，就如卿所虑，当何所能一办耶？凡败军之将不可以语勇，亡国之大夫不可与图存，心胆以破故也。若蜀以破，遗民震恐，不足与图事；中国将士各 自思归，不肯与同也。若作恶，祗自灭族耳。卿不须忧此，慎莫使人闻也。&rdquo;及会白邓艾不轨，文王将西，悌复曰：&ldquo;锺会所统，五六倍于邓艾，但可敕会取艾，不 足自行。&rdquo;文王曰：&ldquo;卿忘前时所言邪，而更云可不须行乎？虽尔，此言不可宣也。我要自当以信义待人，但人不当负我，我岂可先人生心哉！近日贾护军问我， 言：&lsquo;颇疑锺会不？&rsquo;我答言：&lsquo;如今遣卿行，宁可复疑卿邪？&rsquo;贾亦无以易我语也。我到长安，则自了矣。&rdquo;军至长安，会果已死，咸如所策。㈠</p><p>㈠按咸熙元年百官名：邵悌字元伯，阳平人。</p><p>汉晋春秋曰：文王闻锺会功曹向雄之收葬会也，召而责之曰：&ldquo;往者王经之死，卿哭于东市而我不问，今锺会躬为叛逆而又辄收葬，若复相容，其如王法 何！&rdquo;雄曰：&ldquo;昔先王掩骼埋h，仁流朽骨，当时岂先卜其功罪而后收葬哉？今王诛既加，於法已备，雄感义收葬，教亦无阙。法立於上，教弘於下，以此训物，雄 曰可矣！何必使雄背死违生，以立於时。殿下雠对枯骨，捐之中野，百岁之后，为臧获所笑，岂仁贤所掩哉？&rdquo;王悦，与宴谈而遣之。习凿齿曰；向伯茂可谓勇於蹈 义也，哭王经而哀感市人，葬锺会而义动明主，彼皆忠烈奋劲，知死而往，非存生也。况使经、会处世，或身在急难，而有不赴者乎？故寻其奉死之心，可以见事生 之情，览其忠贞之节，足以愧背义之士矣。王加礼而遣，可谓明达。</p><p>会尝论易无互体、才性同异。及会死后，于会家得书二十篇，名曰道论，而实刑名家也，其文似会。初，会弱冠与山阳王弼并知名。弼好论儒道，辞才逸辩，注易及老子，为尚书郎，年二十余卒。㈠</p><p>㈠弼字辅嗣。何劭为其传曰：弼幼而察慧，年十余，好老氏，通辩能言。父业，为尚书郎。时裴徽为吏部郎，弼未弱冠，往造焉。徽一见而异之，问弼 曰：&ldquo;夫无者诚万物之所资也，然圣人莫肯致言，而老子申之无已者何？&rdquo;弼曰：&ldquo;圣人体无，无又不可以训，故不说也。老子是有者也，故a言无所不足。&rdquo;寻亦 为傅嘏所知。于时何晏为吏部尚书，甚奇弼，叹之曰：&ldquo;仲尼称后生可畏，若斯人者，可与言天人之际乎！&rdquo;正始中，黄门侍郎累缺。晏既用贾充、裴秀、朱整，又 议用弼。时丁谧与晏争衡，致高邑王黎於曹爽，爽用黎。於是以弼补台郎。初除，觐爽，请间，爽为屏左右，而弼与论道，移时无所他及，爽以此嗤之。时爽专朝 政，党与共相进用，弼通俊不治名高。寻黎无几时病亡，爽用王沈代黎，弼遂不得在门下，晏为之叹恨。弼在台既浅，事功亦雅非所长，益不留意焉。淮南人刘陶善 论纵横，为当时所推。每与弼语，常屈弼。弼天才卓出，当其所得，莫能夺也。性和理，乐游宴，解音律，善投壶。其论道傅会文辞，不如何晏，自然有所拔得，多 晏也，颇以所长笑人，故时为士君子所疾。弼与锺会善，会论议以校练为家，然每服弼之高致。何晏以为圣人无喜怒哀乐，其论甚精，锺会等述之。弼与不同，以为 圣人茂於人者神明也，同於人者五情也，神明茂故能体冲和以通无，五情同故不能无哀乐以应物，然则圣人之情，应物而无累於物者也。今以其无累，便谓不复应 物，失之多矣。弼注易，颍川人荀融难弼大衍义。弼答其意，白书以戏之曰：&ldquo;夫明足以寻极幽微，而不能去自然之性。颜子之量，孔父之所预在，然遇之不能无 乐，丧之不能无哀。又常狭斯人，以为未能以情从理者也，而今乃知自然之不可革。足下之量，虽已定乎胸怀之内，然而隔逾旬朔，何其相思之多乎？故知尼父之於 颜子，可以无大过矣。&rdquo;弼注老子，为之指略，致有理统。著道略论，注易，往往有高丽言。太原王济好谈，病老、庄，常云：&ldquo;见弼易注，所悟者多。&rdquo;然弼为人 浅而不识物情，初与王黎、荀融善，黎夺其黄门郎，於是恨黎，与融亦不终。正始十年，曹爽废，以公事免。其秋遇疠疾亡，时年二十四，无子绝嗣。弼之卒也，晋 景王闻之，嗟叹者累日，其为高识所惜如此。孙盛曰：易之为书，穷神知化，非天下之至精，其孰能与於此？世之注解，殆皆妄也。况弼以傅会之辨而欲笼统玄旨者 乎？故其叙浮义则丽辞溢目，造阴阳则妙颐无闻，至于六爻变化，群象所效，日时岁月，五气相推，弼皆摈落，多所不关。虽有可观者焉，恐将泥夫大道。</p><p>博物记曰：初，王粲与族兄凯俱避地荆州，刘表欲以女妻粲，而嫌其形陋而用率，以凯有风貌，乃以妻凯。凯生业，业即刘表外孙也。蔡邕有书近万卷， 末年载数车与粲，粲亡后，相国掾魏讽谋反，粲子与焉，既被诛，邕所与书悉入业。业字长绪，位至谒者仆射。子宏字正宗，司隶校尉。宏，弼之兄也。</p><p>魏氏春秋曰：文帝既诛粲二子，以业嗣粲。</p><p>评曰：王凌风节格尚，丘俭才识拔郑诸葛诞严毅威重，锺会精练策数，咸以显名，致兹荣任，而皆心大志迂，不虑祸难，变如发机，宗族涂地，岂不谬惑邪！邓艾矫然强壮，立功立事，然于防患，咎败旋至，岂远知乎诸葛恪而不能近自见，此盖古人所谓目论者也。㈠</p><p>㈠史记曰：越王无疆与中国争强，当楚威王时，越北伐齐，齐威王使人说越云，越王不纳。齐使者曰：&ldquo;幸也，越之不亡也。吾不贵其用智之如目，目见毫毛而不自见其睫也。今王知晋之失计，不自知越之过，是目论也。&rdquo;</p> 