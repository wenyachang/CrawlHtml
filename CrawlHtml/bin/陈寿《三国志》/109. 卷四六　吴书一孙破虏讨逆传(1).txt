 <p>孙坚字文台，吴郡富春人，盖孙武之后也。㈠少为县吏。年十七，与父共载船至钱唐，会海贼胡玉等从匏里上掠取贾人财物，方於岸上分之，行旅皆住，船不敢进。坚谓父曰：&ldquo;此贼可击，请讨之。&rdquo;父曰：&ldquo;非尔所图也。&rdquo;坚行操刀上岸，以手东西指麾，若分部人兵以罗遮贼状。贼望见，以为官兵捕之，即委财物散走。坚追，斩得一级以还；父大惊。由是显闻，府召署假尉。会稽妖贼许昌起於句章，自称阳明皇帝，㈡与其子诏扇动诸县，众以万数。坚以郡司马募召精勇，得千余人，与州郡合讨破之。是岁，熹平元年也。刺史臧F列上功状，诏书除坚盐渎丞，数岁徙盱眙丞，又徙下邳丞。㈢</p><p>㈠吴书曰：坚世仕吴，家於富春，葬於城东。冢上数有光怪，云气五色，上属于天，曼延数里。众皆往观视。父老相谓曰：&ldquo;是非凡气，孙氏其兴矣！&rdquo;及母怀妊坚，梦肠出绕吴昌门，寤而惧之，以告邻母。邻母曰：&ldquo;安知非吉徵也。&rdquo;坚生，容貌不凡，性阔达，好奇节。</p><p>㈡灵帝纪曰：昌以其父为越王也。</p><p>㈢江表传曰：坚历佐三县，所在有称，吏民亲附。乡里知旧，好事少年，往来者常数百人，坚接抚待养，有若子弟焉。</p><p>中平元年，黄巾贼帅张角起于魏郡，有神灵，遣八使以善道教化天下，而潜相连结，自称黄天泰平。三月甲子，三十六(万)〔方〕一旦俱发，天下响应，燔烧郡县，杀害长吏。㈠汉遣车骑将军皇甫嵩、中郎将朱俊将兵讨击之。俊表请坚为佐军司马，乡里少年随在下邳者皆原从。坚又募诸商旅及淮、泗精兵，合千许人，与俊并力奋击，所向无前。㈡汝、颍贼困迫，走保宛城。坚身当一面，登城先入，众乃蚁附，遂大破之。俊具以状闻上，拜坚别部司马。㈢</p><p>㈠献帝春秋曰：角称天公将军，角弟宝称地公将军，宝弟梁称人公将军。</p><p>㈡吴书曰：坚乘胜深入，於西华失利。坚被创堕马，卧草中。军众分散，不知坚所在。坚所骑骢马驰还营，踣地呼鸣，将士随马於草中得坚。坚还营十数日，创少愈，乃复出战。</p><p>㈢续汉书曰：俊字公伟，会稽人，少好学，为郡功曹，察孝廉，举进士。汉朝以讨黄巾功拜车骑将军，累迁河南尹。董卓见俊，外甚亲纳，而心忌之，俊亦阴备焉。关东兵起，卓议移都，俊辄止卓。卓虽惮俊，然贪其名重，乃表拜太仆以自副。俊被召不肯受拜，因进曰：&ldquo;国不宜迁，必孤天下望，成山东之结，臣不见其可也。&rdquo;有司诘曰：&ldquo;召君受拜而君拒之，不问徙事而君陈之，何也？&rdquo;俊曰：&ldquo;副相国，非臣所堪也。迁都非计，臣之所急也。辞所不堪，进臣所急，臣之所宜也。&rdquo;有司曰：&ldquo;迁都之事，初无此计也，就有，未露，何所受闻？&rdquo;俊曰：&ldquo;相国董卓为臣说之，臣闻之於相国。&rdquo;有司不能屈，朝廷称服焉。后为太尉。李唷⒐汜相攻，劫质天子公卿，俊性刚，即发病而卒。</p><p>边章、韩遂作乱凉州。中郎将董卓拒讨无功。中平三年，遣司空张温行车骑将军，西讨章等。温表请坚与参军事，屯长安。温以诏书召卓，卓良久乃诣温。温责让卓，卓应对不顺。坚时在坐，前耳语谓温曰：&ldquo;卓不怖罪而鸱张大语，宜以召不时至，陈军法斩之。&rdquo;温曰：&ldquo;卓素著威名於陇蜀之间，今日杀之，西行无依。&rdquo;坚曰：&ldquo;明公亲率王兵，威震天下，何赖於卓？观卓所言，不假明公，轻上无礼，一罪也。章、遂跋扈经年，当以时进讨，而卓云未可，沮军疑众，二罪也。卓受任无功，应召稽留，而轩昂自高，三罪也。古之名将，仗钺临众，未有不断斩以示威者也，是以穰苴斩庄贾，魏绛戮杨干。今明公垂意於卓，不即加诛，亏损威刑，於是在矣。&rdquo;温不忍发举，乃曰：&ldquo;君且还，卓将疑人。&rdquo;坚因起出。章、遂闻大兵向至，党众离散，皆乞降。军还，议者以军未临敌，不断功赏，然闻坚数卓三罪，劝温斩之，无不叹息。拜坚议郎。时长沙贼区星自称将军，众万余人，攻围城邑，乃以坚为长沙太守。到郡亲率将士，施设方略，旬月之间，克破星等。㈠周朝、郭石亦帅徒众起於零、桂，与星相应。遂越境寻讨，三郡肃然。汉朝录前后功，封坚乌程侯。㈡</p><p>㈠魏书曰：坚到郡，郡中震服，任用良吏。敕吏曰：&ldquo;谨遇良善，治官曹文书，必循治，以盗贼付太守。&rdquo;</p><p>㈡吴录曰：是时庐江太守陆康从子作宜春长，为贼所攻，遣使求救於坚。坚整严救之。主簿进谏，坚答曰：&ldquo;太守无文德，以征伐为功，越界攻讨，以全异国。以此获罪，何愧海内乎？&rdquo;乃进兵往救，贼闻而走。</p><p>灵帝崩，卓擅朝政，横恣京城。诸州郡并兴义兵，欲以讨卓。㈠坚亦举兵。荆州刺史王彼赜黾嵛蘩瘢坚过杀之。㈡比至南阳，众数万人。南阳太守张咨闻军至，晏然自若。㈢坚以牛酒礼咨，咨明日亦答诣坚。酒酣，长沙主簿入白坚：&ldquo;前移南阳，而道路不治，军资不具，请收主簿推问意故。&rdquo;咨大惧欲去，兵陈四周不得出。有顷，主簿复入白坚：&ldquo;南阳太守稽停义兵，使贼不时讨，请收出案军法从事。&rdquo;便牵咨於军门斩之。郡中震栗，无求不获。㈣前到鲁阳，与袁术相见。术表坚行破虏将军，领豫州刺吏。遂治兵於鲁阳城。当进军讨卓，遣长史公仇称将兵从事还州督促军粮。施帐幔於城东门外，祖道送称，官属并会。卓遣步骑数万人逆坚，轻骑数十先到。坚方行酒谈笑，敕部曲整顿行陈，无得妄动。后骑渐益，坚徐罢坐，导引入城，乃谓左右曰：&ldquo;向坚所以不即起者，恐兵相蹈籍，诸君不得入耳。&rdquo;卓兵见坚士众甚整，不敢攻城，乃引还。㈤坚移屯梁东，大为卓军所攻，坚与数十骑溃围而出。坚常著赤Y帻，乃脱帻令亲近将祖茂著之。卓骑争逐茂，故坚从间道得免。茂困迫，下马，以帻冠冢间烧柱，因伏草中。卓骑望见，围绕数重，定近觉是柱，乃去。坚复相收兵，合战於阳人，大破卓军，枭其都督华雄等。是时，或间坚於术，术怀疑，不运军粮。㈥阳人去鲁阳百余里，坚夜驰见术，画地计校，曰：&ldquo;所以出身不顾，上为国家讨贼，下慰将军家门之私雠。坚与卓非有骨肉之怨也，而将军受谮润之言，还相嫌疑！&rdquo;㈦术q，即调发军粮。坚还屯。卓惮坚猛壮，乃遣将军李嗟壤辞蠛颓祝今坚列疏子弟任刺史、郡守者，许表用之。坚曰：&ldquo;卓逆天无道，荡覆王室，今不夷汝三族，县示四海，则吾死不瞑目，岂将与乃和亲邪？&rdquo;复进军大谷，拒雒九十里。㈧卓寻徙都西入关，焚烧雒邑。坚乃前入至雒，诸陵，平塞卓所发掘。㈨讫，引军还，住鲁阳。㈩</p><p>㈠江表传曰：坚闻之，拊膺叹曰：&ldquo;张公昔从吾言，朝廷今无此难也。&rdquo;</p><p>㈡案王氏谱，弊滞ㄒ，晋太保祥伯父也。</p><p>吴录曰：毕扔爰峁不髁恪⒐鹪簦以坚武官，言颇轻之。及本俦欲讨卓，素与武陵太守曹寅不相能，杨言当先杀寅。寅惧，诈作案行使者光禄大夫温毅檄，移坚，说弊锕，令收行刑讫，以状上。坚即承檄勒兵袭薄蔽疟至，登楼望之，遣问欲何为，坚前部答曰：&ldquo;兵久战劳苦，所得赏，不足以为衣服，诣使君更乞资直耳。&rdquo;痹唬&ldquo;刺史岂有所吝？&rdquo;便开库藏，使自入视之，知有所遗不。兵进及楼下，奔坚，惊曰：&ldquo;兵自求赏，孙府君何以在其中？&rdquo;坚曰：&ldquo;被使者檄诛君。&rdquo;痹唬&ldquo;我何罪？&rdquo;坚曰：&ldquo;坐无所知。&rdquo;鼻钇龋刮金饮之而死。</p><p>㈢英雄记曰：咨字子议，颍川人，亦知名。</p><p>献帝春秋曰：袁术表坚假中郎将。坚到南阳，移檄太守请军粮。咨以问纲纪，纲纪曰：&ldquo;坚邻郡二千石，不应调发。&rdquo;咨遂不与。</p><p>㈣吴历曰：初坚至南阳，咨既不给军粮，又不肯见坚。坚欲进兵，恐有后患，乃诈得急疾，举军震惶，迎呼巫医，祷祀山川。遣所亲人说咨，言病困，欲以兵付咨。咨闻之，心利其兵，即将步骑五六百人诣营省坚。坚卧与相见。无何，卒然而起，按剑骂咨，遂执斩之。此语与本传不同。</p><p>㈤英雄记曰：初坚讨董卓，到梁县之阳人。卓亦遣兵步骑五千迎之，陈郡太守胡轸为大督护，吕布为骑督，其余步骑将校都督者甚众。轸字文才，性急，预宣言曰：&ldquo;今此行也，要当斩一青绶，乃整齐耳。&rdquo;诸将闻而恶之。军到广成，去阳人城数十里。日暮，士马疲极，当止宿，又本受卓节度宿广成，秣马饮食，以夜进兵，投晓攻城。诸将恶惮轸，欲贼败其事，布等宣言&ldquo;阳人城中贼已走，当追寻之；不然失之矣&rdquo;，便夜进军。城中守备甚设，不可掩袭。於是吏士饥渴，人马甚疲，且夜至，又无堑垒。释甲休息，而布又宣言相惊，云&ldquo;城中贼出来&rdquo;。军众扰乱奔走，皆弃甲，失鞍马。行十余里，定无贼，会天明，便还，拾取兵器，欲进攻城。城守已固，穿堑已深，轸等不能攻而还。</p><p>㈥江表传曰：或谓术曰：&ldquo;坚若得洛，不可复制，此为除狼而得虎也&rdquo;，故术疑之。</p><p>㈦江表传载坚语曰：&ldquo;大勋垂捷而军粮不继，此吴起所以叹泣於西河，乐毅所以遗恨於垂成也。原将军深思之。&rdquo;</p><p>㈧山阳公载记曰：卓谓长史刘艾曰：&ldquo;关东军败数矣，皆畏孤，无能为也。惟孙坚小戆，颇能用人，当语诸将，使知忌之。孤昔与周慎西征，慎围边、韩於金城。孤语张温，求引所将兵为慎作后驻。温不听。孤时上言其形势，知慎必不克。台今有本末。事未报，温又使孤讨先零叛羌，以为西方可一时荡定。孤皆知其不然而不得止，遂行，留别部司马刘靖将步骑四千屯安定，以为声势。叛羌便还，欲截归道，孤小击辄开，畏安定有兵故也。虏谓安定当数万人，不知但靖也。时又上章言状，而孙坚随周慎行，谓慎求将万兵造金城，使慎以二万作后驻，边、韩城中无宿谷，当於外运，畏慎大兵，不敢轻与坚战，而坚兵足以断其运道，翰苡帽鼗骨脊戎校凉州或能定也。温既不能用孤，慎又不用坚，自攻金城，坏其外垣，驰使语温，自以克在旦夕，温时亦自以计中也。而渡辽汗断(蔡园)〔葵园〕，慎弃辎重走，果如孤策。台以此封孤都乡侯。坚以佐军司马，所见与人同，自为可耳。&rdquo;艾曰：&ldquo;坚虽时见计，故自不如李唷⒐汜。闻在美阳亭北，将千骑步与虏合，殆死，亡失印绶，此不为能也。&rdquo;卓曰：&ldquo;坚时乌合义从，兵不如虏精，且战有利钝。但当论山东大势，终无所至耳。&rdquo;艾曰：&ldquo;山东呵略百姓，以作寇逆，其锋不如人，坚甲利兵强弩之用又不如人，亦安得久？&rdquo;卓曰：&ldquo;然，但杀二袁、刘表、孙坚，天下自服从孤耳。&rdquo;</p><p>㈨江表传曰：旧京空虚，数百里中无烟火。坚前入城，惆怅流涕。</p><p>吴书曰：坚入洛，扫除汉宗庙，祠以太牢。坚军城南甄官井上，旦有五色气，举军惊怪，莫有敢汲。坚令人入井，探得汉传国玺，文曰&ldquo;受命于天，既寿永昌&rdquo;，方圜四寸，上纽交五龙，上一角缺。初，黄门张让等作乱，劫天子出奔，左右分散，掌玺者以投井中。</p><p>山阳公载记曰：袁术将僭号，闻坚得传国玺，乃拘坚夫人而夺之。</p><p>江表传曰：案汉献帝起居注云&ldquo;天子从河上还，得六玺於阁上&rdquo;，又太康之初孙皓送金玺六枚，无有玉，明其伪也。</p><p>虞喜志林曰：天子六玺者，文曰&ldquo;皇帝之玺&rdquo;、&ldquo;皇帝行玺&rdquo;、&ldquo;皇帝信玺&rdquo;、&ldquo;天子之玺&rdquo;、&ldquo;天子行玺&rdquo;、&ldquo;天子信玺&rdquo;。此六玺所封事异，故文字不同。献帝起注云&ldquo;从河上还，得六玉玺於阁上&rdquo;，此之谓也。传国玺者，乃汉高祖所佩秦皇帝玺，世世传受，号曰传国玺。案传国玺不在六玺之数，安得总其说乎？应氏汉官、皇甫世纪，其论六玺，文义皆符。汉宫传国玺，文曰&ldquo;受命于天，既寿且康&rdquo;。&ldquo;且康&rdquo;&ldquo;永昌&rdquo;，二字为错，未知两家何者为得。金玉之精，率有光气，加以神器秘宝，辉耀益彰，盖一代之奇观，将来之异闻，而以不解之故，强谓之伪，不亦诬乎！陈寿为破虏传亦除此说，俱惑起居注，不知六玺殊名，与传国为七者也。吴时无能刻玉，故天子以金为玺。玺虽以金，於文不异。吴降而送玺者送天子六玺，曩所得玉玺，乃古人遗印，不可施用。天子之玺，今以无有为难，不通其义者耳。</p><p>臣松之以为孙坚於兴义之中最有忠烈之称，若得汉神器而潜匿不言，此为阴怀异志，岂所谓忠臣者乎？吴史欲以为国华，而不知损坚之令德。如其果然，以传子孙，纵非六玺之数，要非常人所畜，孙皓之降，亦不得但送六玺，而宝藏传国也。受命于天，奚取於归命之堂，若如喜言，则此玺今尚在孙门。匹夫怀璧，犹曰有罪，而况斯物哉！</p><p>㈩吴录曰：是时关东州郡，务相兼并以自强大。袁绍遣会稽周喁为豫州刺史，来袭取州。坚慨然叹曰：&ldquo;同举义兵，将救社稷。逆贼垂破而各若此，吾当谁与戮力乎！&rdquo;言发涕下。喁字仁明，周昕之弟也。会稽典录曰：初曹公兴义兵，遣人要喁，喁即收合兵众，得二千人，从公征伐，以为军师。后与坚争豫州，屡战失利。会次兄九江太守昂为袁术所攻，喁往助之。军败，还乡里，为许贡所害。</p><p>初平三年，术使坚征荆州，击刘表。表遣黄祖逆於樊、邓之间。坚击破之，追渡汉水，遂围襄阳，单马行岘山，为祖军士所射杀。㈠兄子贲，帅将士众就术，术复表贲为豫州刺史。</p><p>㈠典略曰；坚悉其众攻表，表闭门，夜遣将黄祖潜出发兵。祖将兵欲还，坚逆与战。祖败走，窜岘山中。坚乘胜夜追祖，祖部兵从竹木间暗射坚，杀之。吴录曰：坚时年三十七。英雄记曰：坚以初平四年正月七日死。又云：刘表将吕公将兵缘山向坚，坚轻骑寻山讨公。公兵下石。中坚头，应时脑出物故。其不同如此也。</p><p>坚四子：策、权、翊、匡。权既称尊号，谥坚曰武烈皇帝。㈠</p><p>㈠吴录曰：尊坚庙曰始祖，墓曰高陵。</p><p>志林曰：坚有五子：策、权、翊、匡，吴氏所生；少子朗，庶生也，一名仁。</p><p>策字伯符。坚初兴义兵，策将母徙居舒，与周瑜相友，收合士大夫，江、淮间人咸向之。㈠坚薨，还葬曲阿。已乃渡江居江都。㈡</p><p>㈠江表传曰：坚为朱俊所表，为佐军，留家著寿春。策年十余岁，已交结知名，声誉发闻。有周瑜者，与策同年，亦英达夙成，闻策声闻，自舒来造焉。便推结分好，义同断金，劝策徙居舒，策从之。</p><p>㈡魏书曰：策当嗣侯，让与弟匡。</p><p>徐州牧陶谦深忌策。策舅吴景，时为丹杨太守，策乃载母徙曲阿，与吕范、孙河俱就景，因缘召募得数百人。兴平元年，从袁术。术甚奇之，以坚部曲还策。㈠太傅马日杖节安集关东，在寿春以礼辟策，表拜怀义校尉，术大将乔蕤、张勋皆倾心敬焉。术常叹曰：&ldquo;使术有子如孙郎，死复何恨！&rdquo;策骑士有罪，逃入术营，隐於内厩。策指使人就斩之，讫，诣术谢。术曰：&ldquo;兵人好叛，当共疾之，何为谢也？&rdquo;由是军中益畏惮之。术初许策为九江太守，已而更用丹杨陈纪。后术欲攻徐州，从庐江太守陆康求米三万斛。康不与，术大怒。策昔曾诣康，康不见，使主簿接之。策尝衔恨。术遣策攻康，谓曰：&ldquo;前错用陈纪，每恨本意不遂。今若得康，庐江真卿有也。&rdquo;策攻康，拔之，术复用其故吏刘勋为太守，策益失望。先是，刘繇为扬州刺史，州旧治寿春。寿春，术已据之，繇乃渡江治曲阿。时吴景尚在丹杨，策从兄贲又为丹杨都尉，繇至，皆迫逐之。景、贲退舍历阳。繇遣樊能、于麋(陈)〔东〕(横屯江津)〔屯横江津〕，张英屯当利口，以距术。术自用故吏琅邪惠衢为扬州刺史，更以景为督军中郎将，与贲共将兵击英等，连年不克。策乃说术，乞助景等平定江东。㈡术表策为折冲校尉，行殄寇将军，兵财千余，骑数十匹，宾客原从者数百人。比至历阳，众五六千。策母先自曲阿徙於历阳，策又徙母阜陵，渡江转斗，所向皆破，莫敢当其锋，而军令整肃，百姓怀之。㈢</p><p>㈠吴历曰：初策在江都时，张有母丧。策数诣，咨以世务，曰：&ldquo;方今汉祚中微，天下扰攘，英雄俊杰各拥众营私，未有能扶危济乱者也。先君与袁氏共破董卓，功业未遂，卒为黄祖所害。策虽暗稚，窃有微志，欲从袁扬州求先君余兵，就舅氏於丹杨，收合流散，东据吴会，报雠雪耻，为朝廷外O。君以为何如？&rdquo;答曰：&ldquo;既素空劣，方居衰之中，无以奉赞盛略。&rdquo;策曰：&ldquo;君高名播越，远近怀归。今日事计，决之於君，何得不纡虑启告，副其高山之望？若微志得展，血雠得报，此乃君之勋力，策心所望也。&rdquo;因涕泣横流，颜色不变。见策忠壮内发，辞令慷慨，感其志言，乃答曰：&ldquo;昔周道陵迟，齐、晋并兴；王室已宁，诸侯贡职。今君绍先侯之轨，有骁武之名，若投丹杨，收兵吴会，则荆、扬可一，雠敌可报。据长江，奋威德，诛除群秽，匡辅汉室，功业侔於桓、文，岂徒外O而已哉？方今世乱多难，若功成事立，当与同好俱南济也。&rdquo;策曰：&ldquo;一与君同符合契，(同)有永固之分，今便行矣，以老母弱弟委付於君，策无复回顾之忧。&rdquo;</p><p>江表传曰：策径到寿春见袁术，涕泣而言曰：&ldquo;亡父昔从长沙入讨董卓，与明使君会於南阳，同盟结好；不幸遇难，勋业不终。策感惟先人旧恩，欲自凭结，原明使君垂察其诚。&rdquo;术甚贵异之，然未肯还其父兵。术谓策曰：&ldquo;孤始用贵舅为丹杨太守，贤从伯阳为都尉，彼精兵之地，可还依召募。&rdquo;策遂诣丹杨依舅，得数百人，而为泾县大帅祖郎所袭，几至危殆。於是复往见术，术以坚余兵千余人还策。</p><p></p> 