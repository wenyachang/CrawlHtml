 <p>帝既新作许宫，又营洛阳宫殿观阁。阜上疏曰：&ldquo;尧尚茅茨而万国安其居，禹卑宫室而天下乐其业；及至殷、周，或堂崇三尺，度以九筵耳。古之圣帝明 王，未有极宫室之高丽以弊百姓之财力者也。桀作璇室、象廊，纣为倾宫、鹿台，以丧其社稷，楚灵以筑章华而身受其祸；秦始皇作阿房而殃及其子，天下叛之， 二世而灭。夫不度万民之力，以从耳目之欲，未有不亡者也。陛下当以尧、舜、禹、汤、文、武为法则，夏桀、殷纣、楚灵、秦皇为深诫。高高在上，实监后德。慎 守天位，以承祖考，巍巍大业，犹恐失之。不夙夜敬止，允恭恤民，而乃自暇自逸，惟宫台是侈是饰，必有颠覆危亡之祸。易曰：&lsquo;丰其屋，其家，N其户，阒其 无人。&rsquo;王者以天下为家，言丰屋之祸，至於家无人也。方今二虏合从，谋危宗庙，十万之军，东西奔赴，边境无一日之娱；农夫废业，民有饥色。陛下不以是为 忧，而营作宫室，无有已时。使国亡而臣可以独存，臣又不言也；㈠君作元首，臣为股肱，存亡一体，得失同之。孝经曰：&lsquo;天子有争臣七人，虽无道不失其天 下。&rsquo;臣虽驽怯，敢忘争臣之义？言不切至，不足以感寤陛下。陛下不察臣言，恐皇祖烈考之祚，将坠于地。使臣身死有补万一，则死之日，犹生之年也。谨叩棺沐 浴，伏俟重诛。&rdquo;奏御，天子感其忠言，手笔诏答。每朝廷会议，阜常侃然以天下为己任。数谏争，不听，乃屡乞逊位，未许。会卒，家无余财。孙豹嗣。</p><p>㈠臣松之以为忠至之道，以亡己为理。是以匡救其恶，不为身计。而阜表云&ldquo;使国亡而臣可以独存，臣又不言也&rdquo;，此则发愤为己，岂为国哉？斯言也，岂不伤谠烈之义，为一表之病乎！</p><p>高堂隆字升平，泰山平阳人，鲁高堂生后也。少为诸生，泰山太守薛悌命为督邮。郡督军与悌争论，名悌而呵之。隆按剑叱督军曰：&ldquo;昔鲁定见侮，仲尼历阶；赵弹秦筝，相如进缶。临臣名君，义之所讨也。&rdquo;督军失色，悌惊起止之。后去吏，避地济南。</p><p>建安十八年，太祖召为丞相军议掾，后为历城侯徽文学，转为相。徽遭太祖丧，不哀，反游猎驰骋；隆以义正谏，甚得辅导之节。黄初中，为堂阳长，以 选为平原王傅。王即尊位，是为明帝。以隆为给事中、博士、驸马都尉。帝初践阼，群臣或以为宜响会，隆曰：&ldquo;唐、虞有遏密之哀，高宗有不言之思，是以至德雍 熙，光于四海。&rdquo;以为不宜为会，帝敬纳之。迁陈留太守。犊民酉牧，年七十余，有至行，举为计曹掾；帝嘉之，特除郎中以显焉。徵隆为散骑常侍，赐爵关内侯。 ㈠</p><p>㈠魏略曰：太史上汉历不及天时，因更推步弦望朔晦，为太和历。帝以隆学问优深，於天文又精，乃诏使隆与尚书郎杨伟、太史待诏骆禄参共推校。伟、 禄是太史，隆故据旧历更相劾奏，纷纭数岁，伟称禄得日蚀而月晦不尽，隆不得日蚀而月晦尽，诏从太史。隆所争虽不得，而远近犹知其精微也。</p><p>青龙中，大治殿舍，西取长安大钟。隆上疏曰；&ldquo;昔周景王不仪刑文、武之明德，忽公旦之圣制，既铸大钱，又作大钟，单穆公谏而弗听，泠州鸠对而弗 从，遂迷不反，周德以衰，良史记焉，以为永鉴。然今之小人，好说秦、汉之奢靡以荡圣心，求取亡国不度之器，劳役费损，以伤德政，非所以兴礼乐之和，保神明 之休也。&rdquo;是日，帝幸上方，隆与卞兰从。帝以隆表授兰，使难隆曰：&ldquo;兴衰在政，乐何为也？化之不明，岂钟之罪？&rdquo;隆曰：&ldquo;夫礼乐者，为治之大本也。故箫韶 九成，凤皇来仪，雷鼓六变，天神以降，政是以平，刑是以错，和之至也。新声发响，商辛以陨，大钟既铸，周景以弊，存亡之机，a由斯作，安在废兴之不阶也？ 君举必书，古之道也，作而不法，何以示后？圣王乐闻其阙，故有箴规之道；忠臣原竭其节，故有匪躬之义也。&rdquo;帝称善。</p><p>迁侍中，犹领太史令。崇华殿灾，诏问隆：&ldquo;此何咎？於礼，宁有祈禳之义乎？&rdquo;隆对曰：&ldquo;夫灾变之发，皆所以明教诫也，惟率礼德，可以胜之。易 传曰：&lsquo;上不俭，下不节，孽火烧其室。&rsquo;又曰：&lsquo;君高其台，天火为灾。&rsquo;此人君苟饰宫室，不知百姓空竭，故天应之以旱，火从高殿起也。上天降鉴，故谴告陛 下；陛下宜增崇人道，以答天意。昔太戊有桑谷生於朝，武丁有g雉登於鼎，皆闻灾恐惧，侧身德，三年之后，远夷朝贡，故号曰中宗、高宗。此则前代之明鉴 也。今案旧占，灾火之发，皆以台榭宫室为诫。然今宫室之所以充广者，实由宫人猥多之故。宜简择留其淑懿，如周之制，罢省其余。此则祖己之所以训高宗，高宗 之所以享远号也。&rdquo;诏问隆：&ldquo;吾闻汉武帝时，柏梁灾，而大起宫殿以厌之，其义云何？&rdquo;隆对曰：&ldquo;臣闻西京柏梁既灾，越巫陈方，建章是经，以厌火祥；乃夷越 之巫所为，非圣贤之明训也。五行志曰：&lsquo;柏梁灾，其后有江充巫蛊(也)卫太子事。&rsquo;如志之言，越巫建章无所厌也。孔子曰：&lsquo;灾者类应行，精相感，以戒 人君。&rsquo;是以圣主睹灾责躬，退而德，以消复之。今宜罢散民役。宫室之制，务从约节，内足以待风雨，外足以讲礼仪。清埽所灾之处，不敢於此有所立作，S 莆、嘉禾必生此地，以报陛下虔恭之德。岂可疲民之力，竭民之财！实非所以致符瑞而怀远人也。&rdquo;帝遂复崇华殿，时郡国有九龙见，故改曰九龙殿。</p><p>陵霄阙始构，有鹊巢其上，帝以问隆，对曰：&ldquo;诗云&lsquo;维鹊有巢，维鸠居之&rsquo;。今兴宫室，起陵霄阙，而鹊巢之，此宫室未成身不得居之象也。天意若 曰，宫室未成，将有他姓制御之，斯乃上天之戒也。夫天道无亲，惟与善人，不可不深防，不可不深虑。夏、商之季，皆继体也，不钦承上天之明命，惟谗谄是从， 废德m欲，故其亡也忽焉。太戊、武丁，睹灾竦惧，祗承天戒，故其兴也勃焉。今若休罢百役，俭以足用，增崇德政，动遵帝则，除普天之所患，兴兆民之所利，三 王可四，五帝可六，岂惟殷宗转祸为福而已哉！臣备腹心，苟可以繁祉圣躬，安存社稷，臣虽灰身破族，犹生之年也。岂惮忤逆之灾，而令陛下不闻至言乎？&rdquo;於是 帝改容动色。</p><p>是岁，有星孛于大辰。隆上疏曰：&ldquo;凡帝王徙都立邑，皆先定天地社稷之位，敬恭以奉之。将营宫室，则宗庙为先，厩库为次，居室为后。今圜丘、方 泽、南北郊、明堂、社稷，神位未定，宗庙之制又未如礼，而崇饰居室，士民失业。外人咸云宫人之用，与兴戎军国之费，所尽略齐。民不堪命，皆有怨怒。书曰 &lsquo;天聪明自我民聪明，天明畏自我民明威&rsquo;，舆人作颂，则乡以五福，民怒吁嗟，则威以六极，言天之赏罚，随民言，顺民心也。是以临政务在安民为先，然后稽古 之化，格于上下，自古及今，未尝不然也。夫采椽卑宫，唐、虞、大禹之所以垂皇风也；玉台琼室，夏癸、商辛之所以犯昊天也。今之宫室，实违礼度，乃更建立九 龙，华饰过前。天彗章灼，始起於房心，犯帝坐而干紫微，此乃皇天子爱陛下，是以发教戒之象，始卒皆於尊位，殷勤郑重，欲必觉寤陛下；斯乃慈父恳切之训，宜 崇孝子祗耸之礼，以率先先下，以昭示后昆，不宜有忽，以重天怒。&rdquo;</p><p>时军国多事，用法深重。隆上疏曰：&ldquo;夫拓迹垂统，必俟圣明，辅世匡治，亦须良佐，用能庶绩其凝而品物康V也。夫移风易俗，宣明道化，使四表同 风，回首面内，德教光熙，九服慕义，固非俗吏之所能也。今有司务纠刑书，不本大道，是以刑用而不措，俗弊而不敦。宜崇礼乐，班叙明堂，修三雍、大射、养 老，营建郊庙，尊儒士，举逸民，表章制度，改正朔，易服色，布恺悌，尚俭素，然后备礼封禅，归功天地，使雅颂之声盈于六合，缉熙之化混于后嗣。斯盖至治之 美事，不朽之贵业也。然九域之内，可揖让而治，尚何忧哉！不正其本而救其末，譬犹棼丝，非政理也。可命群公卿士通儒，造具其事，以为典式。&rdquo;隆又以为改正 朔，易服色，殊徽号，异器械，自古帝王所以神明其政，变民耳目，故三春称王，明三统也。於是敷演旧章，奏而改焉。帝从其议，改青龙五年春三月为景初元年孟 夏四月，服色尚黄，牺牲用白，从地正也。</p><p>迁光禄勋。帝愈增崇宫殿，饰观阁，凿太行之石英，采谷城之文石，起景阳山於芳林之园，建昭阳殿於太极之北，铸作黄龙凤皇奇伟之兽，饰金墉、陵 云台、陵霄阙。百役繁兴，作者万数，公卿以下至于学生，莫不展力，帝乃躬自掘土以率之。而辽东不朝。悼皇后崩。天作淫雨，冀州水出，漂没民物。隆上疏切谏 曰：</p><p>盖&ldquo;天地之大德曰生，圣人之大宝曰位；何以守位？曰仁；何以聚人？曰财&rdquo;。然则士民者，乃国家之镇也；谷帛者，乃士民之命也。谷帛非造化不育， 非人力不成。是以帝耕以劝农，后桑以成服，所以昭事上帝，告虔报施也。昔在伊唐，世值阳九厄运之会，洪水滔天，使鲧治之，绩用不成，乃举文命，随山刊木， 前后历年二十二载。灾眚之甚，莫过於彼，力役之兴，莫久於此，尧、舜君臣，南面而已。禹敷九州，庶士庸勋，各有等差，君子小人，物有服章。今无若时之急， 而使公卿大夫并与厮徒共供事役，闻之四夷，非嘉声也，垂之竹帛，非令名也。是以有国有家者，近取诸身，远取诸物，妪煦养育，故称&ldquo;恺悌君子，民之父母&rdquo;。 今上下劳役，疾病凶荒，耕稼者寡，饥馑荐臻，无以卒岁；宜加愍恤，以救其困。</p><p>臣观在昔书籍所载，天人之际，未有不应也。是以古先哲王，畏上天之明命，循阴阳之逆顺，矜矜业业，惟恐有违。然后治道用兴，德与神符，灾异既 发，惧而政，未有不延期流祚者也。爰及末叶，君荒主，不崇先王之令轨，不纳正士之直言，以遂其情志，恬忽变戒，未有不寻践祸难，至於颠覆者也。</p><p>天道既著，请以人道论之。夫六情五性，同在於人，嗜欲廉贞，各居其一。及其动也，交争于心。欲强质弱，则纵滥不禁；精诚不制，则放溢无极。夫情 之所在，非好则美，而美好之集，非人力不成，非谷帛不立。情苟无极，则人不堪其劳，物不充其求。劳求并至，将起祸乱。故不割情，无以相供。仲尼云：&ldquo;人无 远虑，必有近忧。&rdquo;由此观之，礼义之制，非苟拘分，将以远害而兴治也。</p><p>今吴、蜀二贼，非徒白地小虏、聚邑之寇，乃据险乘流，跨有士众，僭号称帝，欲与中国争衡。今若有人来告，权、(备)〔禅〕并德政，复履清俭， 轻省租赋，不治玩好，动咨耆贤，事遵礼度。陛下闻之，岂不惕然恶其如此，以为难卒讨灭，而为国忧乎？若使告者曰，彼二贼并为无道，崇侈无度，役其士民，重 其徵赋，下不堪命，吁嗟日甚。陛下闻之，岂不勃然忿其困我无辜之民，而欲速加之诛，其次，岂不幸彼疲弊而取之不难乎？苟如此，则可易心而度，事义之数亦不 远矣。</p><p>且秦始皇不筑道德之基，而筑阿房之宫，不忧萧墙之变，而长城之役。当其君臣为此计也，亦欲立万世之业，使子孙长有天下，岂意一朝匹夫大呼，而 天下倾覆哉？故臣以为使先代之君知其所行必将至於败，则弗为之矣。是以亡国之主自谓不亡，然后至於亡；贤圣之君自谓将亡，然后至於不亡。昔汉文帝称为贤 主，躬行约俭，惠下养民，而贾谊方之，以为天下倒县，可为痛哭者一，可为流涕者二，可为长叹息者三。况今天下弊，民无儋石之储，国无终年之畜，外有强 敌，六军暴边，内兴土功，州郡骚动，若有寇警，则臣惧版筑之士不能投命虏庭矣。</p><p>又，将吏奉禄，稍见折减，方之於昔，五分居一；诸受休者又绝廪赐，不应输者今皆出半：此为官入兼多於旧，其所出与参少於昔。而度支经用，更每不 足，牛肉小赋，前后相继。反而推之，凡此诸费，必有所在。且夫禄赐谷帛，人主所以惠养吏民而为之司命者也，若今有废，是夺其命矣。既得之而又失之，此生怨 之府也。周礼，(天)〔大〕府掌九(伐)〔赋〕之(则)〔财〕，以给九式之用，入有其分，出有其所，不相干乘而用各足。各足之后，乃以式贡之余，供王玩 好。又上用财，必考于司会。会音脍。今陛下所与共坐廊庙治天下者，非三司九列，则台阁近臣，皆腹心造膝，宜在无讳。若见丰省而不敢以告，从命奔走，惟恐不 胜，是则具臣，非鲠辅也。昔李斯教秦二世曰：&ldquo;为人主而不恣瞿，命之曰天下桎梏。&rdquo;二世用之，秦国以覆，斯亦灭族。是以史迁议其不正谏，而为世诫。</p><p>书奏，帝览焉，谓中书监、令曰：&ldquo;观隆此奏，使朕惧哉！&rdquo;</p><p>隆疾笃，口占上疏曰：</p><p>曾子有疾，孟敬子问之。曾子曰：&ldquo;鸟之将死，其鸣也哀；人之将死，其言也善。&rdquo;臣寝疾病，有增无损，常惧奄忽，忠款不昭。臣之丹诚，岂惟曾子， 原陛下少垂省览！涣然改往事之过谬，勃然兴来事之渊塞，使神人乡应，殊方慕义，四灵效珍，玉衡曜精，则三王可迈，五帝可越，非徒继体守文而已也。</p><p>臣常疾世主莫不思绍尧、舜、汤、武之治，而蹈踵桀、纣、幽、厉之迹，莫不蚩笑季世惑乱亡国之主，而不登践虞、夏、殷、周之轨。悲夫！以若所为， 求若所致，犹缘木求鱼，煎水作冰，其不可得，明矣。寻观三代之有天下也，圣贤相承，历载数百，尺土莫非其有，一民莫非其臣，万国咸宁，九有有截；鹿台之 金，巨桥之粟，无所用之，仍旧南面，夫何为哉！然癸、辛之徒，恃其旅力，知足以拒谏，才足以饰非，谄谀是尚，台观是崇，淫乐是好，倡优是说，作靡靡之乐， 安濮上之音。上天不蠲，眷然回顾，宗国为墟，(不)〔下〕夷于隶，纣县白旗，桀放鸣条；天子之尊，汤、武有之，岂伊异人，皆明王之胄也。且当六国之时，天 下殷炽，秦既兼之，不圣道，乃构阿房之宫，筑长城之守，矜夸中国，威服百蛮，天下震竦，道路以目；自谓本枝百叶，永垂洪晖，岂寤二世而灭，社稷崩圮哉？ 近汉孝武乘文、景之福，外攘夷狄，内兴宫殿，十余年间，天下嚣然。乃信越巫，惶烨ㄅ，起建章之宫，千门万户，卒致江充妖蛊之变，至於宫室乖离，父子相 残，殃咎之毒，祸流数世。</p><p>臣观黄初之际，天兆其戒，异类之鸟，育长燕巢，口爪胸赤，此魏室之大异也，宜防鹰扬之臣於萧墙之内。可选诸王，使君国典兵，往往GN，镇抚皇 畿，翼亮帝室。昔周之东迁，晋、郑是依，汉吕之乱，实赖朱虚，斯盖前代之明鉴。夫皇天无亲，惟德是辅。民咏德政，则延期过历，下有怨叹，掇录授能。由此观 之，天下之天下，非独陛下之天下也。臣百疾所锺，气力稍微，辄自舆出，归还里舍，若遂沈沦，魂而有知，结草以报。诏曰：&ldquo;生廉追伯夷，直过史鱼，执心坚 白，謇謇匪躬，如何微疾未除，退身里舍？昔邴吉以阴德，疾除而延寿；贡禹以守节，疾笃而济愈。生其强饭专精以自持。&rdquo;隆卒，遗令薄葬，敛以时服。㈠</p><p>㈠习凿齿曰：高堂隆可谓忠臣矣。君侈每思谏其恶，将死不忘忧社稷，正辞动於昏主，明戒验於身后，謇谔足以励物，德音没而弥彰，可不谓忠且智乎！诗云：&ldquo;听用我谋，庶无大悔。&rdquo;又曰：&ldquo;曾是莫听，大命以倾。&rdquo;其高堂隆之谓也。</p><p>初，太和中，中护军蒋济上疏曰&ldquo;宜遵古封禅&rdquo;。诏曰：&ldquo;闻济斯言，使吾汗出流足。&rdquo;事寝历岁，后遂议之，使隆撰其礼仪。帝闻隆没，叹息曰：&ldquo;天不欲成吾事，高堂生舍我亡也。&rdquo;子琛嗣爵。</p><p>始，景初中，帝以苏林、秦静等并老，恐无能传业者。乃诏曰：&ldquo;昔先圣既没，而其遗言余教，著於六艺。六艺之文，礼又为急，弗可斯须离者也。末俗 背本，所由来久。故闵子讥原伯之不学，荀卿丑秦世之坑儒，儒学既废，则风化曷由兴哉？方今宿生巨儒，并各年高，教训之道，孰为其继？昔伏生将老，汉文帝嗣 以晁错；谷梁寡畴，宣帝承以十郎。其科郎吏高才解经义者三十人，从光禄勋隆、散骑常侍林、博士静，分受四经三礼，主者具为设课试之法。夏侯胜有言：&lsquo;士病 不明经术，经术苟明，其取青紫如俯拾地芥耳。&rsquo;今学者有能究极经道，则爵禄荣宠，不期而至。可不勉哉！&rdquo;数年，隆等皆卒，学者遂废。</p><p>初，任城栈潜，太祖世历县令，㈠尝督守城。时文帝为太子，耽乐田猎，晨出夜还。潜谏曰：&ldquo;王公设险以固其国，都城禁卫，用戒不虞。大雅云： &lsquo;宗子维城，无俾城坏。&rsquo;又曰：&lsquo;犹之未远，是用大谏。&rsquo;若逸于游田，晨出e归，以一日从禽之娱，而忘无垠之衅，愚窃惑之。&rdquo;太子不悦，然自后游出差简。 黄初中，文帝将立郭贵嫔为皇后，潜上疏谏，语在后妃传。明帝时，众役并兴，戚属疏斥，潜上疏曰：&ldquo;天生蒸民而树之君，所以覆焘群生，熙育兆庶，故方制四海 匪为天子，裂土分疆匪为诸侯也。始自三皇，爰暨唐、虞，咸以博济加于天下，醇德以洽，黎元赖之。三王既微，降逮于汉，治日益少，丧乱弘多，自时厥后，亦罔 克V。太祖F哲神武，芟除暴乱，克复王纲，以开帝业。文帝受天门命，廓恢皇基，践阼七载，每事未遑。陛下圣德，纂承洪绪，宜崇晏晏，与民休息。而方隅匪 宁，征夫远戍，有事海外，县旌万里，六军骚动，水陆转运，百姓舍业，日费千金。大兴殿舍，功作万计，徂来之松，刊山穷谷，怪石c，浮于河、淮，都圻之 内，尽为甸服，当供私砧粟之调，而为苑囿择禽之府，盛林莽之秽，丰鹿兔之薮；伤害农功，地繁茨棘，灾疫流行，民物大溃，上减和气，嘉禾不植。臣闻文王作 丰，经始勿亟，百姓子来，不日而成。灵沼、灵囿，与民共之。今宫观崇侈，镂极妙，忘有虞之总期，思殷辛之琼室，禁地千里，举足投网，丽拟阿房，役百乾 G，臣恐民力尽，下不堪命也。昔秦据ズ以制六合，自以德高三皇，功兼五帝，欲号谥至万叶，而二世颠覆，原为黔首，由枝旨(杌)，本实先拔也。盖圣王 之御世也，克明俊德，庸勋亲亲；俊V在官，则功业可隆，亲亲显用，则安危同忧；深根固本，并为忠恚虽历盛衰，内外有辅。昔成王幼冲，未能莅政，周、吕、 召、毕，并在左右；今既无卫侯、康叔之监，分陕所任，又非旦、]。东宫未建，天下无副。原陛下留心关塞，永保无极，则海内幸甚。&rdquo;后为燕中尉，辞疾不就， 卒。</p><p>㈠潜字彦皇，见应璩书林。</p><p>评曰：辛毗、杨阜，刚亮公直，正谏匪躬，亚乎汲黯之高风焉。高堂隆学业明，志在匡君，因变陈戒，发於恳诚，忠矣哉！及至必改正朔，俾魏祖虞，所谓意过其通者欤！</p> 