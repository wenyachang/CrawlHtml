 <p>六年春二月，诏曰：&ldquo;古之帝王，封建诸侯，所以藩屏王室也。诗不云乎，&lsquo;怀德维宁，宗子维城&rsquo;。秦、汉继周，或强或弱，俱失厥中。大魏创业，诸 王开国，随时之宜，未有定制，非所以永为后法也。其改封诸侯王，皆以郡为国。&rdquo;三月癸酉，行东巡，所过存问高年鳏寡孤独，赐谷帛。乙亥，月犯轩辕大星。夏 四月壬寅，行幸许昌宫。甲子，初进新果于庙。五月，皇子殷薨，追封谥安平哀王。秋七月，以卫尉董昭为司徒。九月，行幸摩陂，治许昌宫，起景福、承光殿。冬 十月，殄夷将军田豫帅众讨吴将周贺于成山，杀贺。十一月丙寅，太白昼见。有星孛于翼，近太微上将星。庚寅，陈思王植薨。十二月，行还许昌宫。</p><p>青龙元年春正月甲申，青龙见郏之摩陂井中。二月丁酉，幸摩陂观龙，于是改年；改摩陂为龙陂，赐男子爵人二级，鳏寡孤独无出今年租赋。三月甲子， 诏公卿举贤良笃行之士各一人。夏五月壬申，诏祀故大将军夏侯、大司马曹仁、车骑将军程昱于太祖庙庭。㈠戊寅，北海王蕤薨。闰月庚寅朔，日有蚀之。丁酉， 改封宗室女非诸王女皆为邑主。诏诸郡国山川不在祠典者勿祠。六月，洛阳宫鞠室灾。</p><p>㈠魏书载诏曰：&ldquo;昔先王之礼，于功臣存则显其爵禄，没则祭于大蒸，故汉氏功臣，祀于庙庭。大魏元功之臣功勋优着，终始休明者，其皆依礼祀之。&rdquo;于是以等配飨。</p><p>保塞鲜卑大人步度根与叛鲜卑大人轲比能私通，并州刺史毕轨表，辄出军以外威比能，内镇步度根。帝省表曰：&ldquo;步度根以为比能所诱，有自疑心。今轨 出军，适使二部惊合为一，何所威镇乎？&rdquo;促敕轨，以出军者慎勿越塞过句注也。比诏书到，轨以进军屯阴馆，遣将军苏尚、董弼追鲜卑。比能遣子将千余骑迎步度 根部落，与尚、弼相遇，战于楼烦，二将(败)没。步度根部落皆叛出塞，与比能合寇边。遣骁骑将军秦朗将中军讨之，虏乃走漠北。</p><p>秋九月，安定保塞匈奴大人胡薄居姿职等叛，司马宣王遣将军胡遵等追讨，破降之。</p><p>冬十月，步度根部落大人戴胡阿狼泥等诣并州降，朗引军还。㈠</p><p>㈠魏氏春秋曰：朗字符明，新兴人。献帝传曰：朗父名宜禄，为吕布使诣袁术，术妻以汉宗室女。其前妻杜氏留下邳。布之被围，关羽屡请于太祖，求以 杜氏为妻，太祖疑其有色，及城陷，太祖见之，乃自纳之。宜禄归降，以为长。及刘备走小沛，张飞随之，过谓宜禄曰：&ldquo;人取汝妻，而为之长，乃蚩蚩若是邪！ 随我去乎？&rdquo;宜禄从之数里，悔欲还，飞杀之。朗随母氏畜于公宫，太祖甚爱之，每坐席，谓宾客曰：&ldquo;世有人爱假子如孤者乎？&rdquo;</p><p>魏略曰：朗游遨诸侯间，历武、文之世而无尤也。及明帝即位，授以内官，为骁骑将军、给事中，每车驾出入，朗常随从。时明帝喜发举，数有以轻微而 致大辟者，朗终不能有所谏止，又未尝进一善人，帝亦以是亲爱；每顾问之，多呼其小字阿稣，数加赏赐，为起大第于京城中。四方虽知朗无能为益，犹以附近至 尊，多赂遗之，富均公侯。</p><p>世语曰：朗子秀，劲厉能直言，为晋武帝博士。魏略以朗与孔桂俱在佞幸篇。桂字叔林，天水人也。建安初，数为将军杨秋使诣太祖，太祖表拜骑都尉。 桂性便辟，晓博弈、D鞠，故太祖爱之，每在左右，出入随从。桂察太祖意，喜乐之时，因言次曲有所陈，事多见从，数得赏赐，人多馈遗，桂由此侯服玉食。太祖 既爱桂，五官将及诸侯亦皆亲之。其后桂见太祖久不立太子，而有意于临侯，因更亲附临侯而简于五官将，将甚衔之。及太祖薨，文帝即王位，未及致其罪。黄 初元年，随例转拜驸马都尉。而桂私受西域货赂，许为人事。事发，有诏收问，遂杀之。鱼豢曰：为上者不虚授，处下者不虚受，然后外无伐檀之叹，内无尸素之 刺，雍熙之美着，太平之律显矣。而佞幸之徒，但姑息人主，至乃无德而荣，无功而禄，如是焉得不使中正日K，倾邪滋多乎！以武皇帝之慎赏，明皇帝之持法，而 犹有若此等人，而况下斯者乎？</p><p>十二月，公孙渊斩送孙权所遣使张弥、许晏首，以渊为大司马乐浪公。㈠</p><p>㈠世语曰：并州刺史毕轨送汉故度辽将军范明友鲜卑奴，年三百五十岁，言语饮食如常人。奴云：&ldquo;霍显，光后小妻。明友妻，光前妻女。&rdquo;</p><p>博物志曰：时京邑有一人，失其姓名，食啖兼十许人，遂肥不能动。其父曾作远方长吏，官徙送彼县，令故义传供食之；一二年中，一乡中辄为之俭。</p><p>傅子曰：时太原发破棺，棺中有一生妇人，将出与语，生人也。送之京师，问其本事，不知也。视其上树木可三十岁，不知此妇人三十岁常生于地中邪？将一朝H生，偶与发者会也？</p><p>二年春二月乙未，太白犯荧惑。癸酉，诏曰：&ldquo;鞭作官刑，所以纠慢怠也，而顷多以无辜死。其减鞭杖之制，着于令。&rdquo;三月庚寅，山阳公薨，帝素服发 哀，遣使持节典护丧事。己酉，大赦。夏四月，大疫。崇华殿灾。丙寅，诏有司以太牢告祠文帝庙。追谥山阳公为汉孝献皇帝，葬以汉礼。㈠</p><p>㈠献帝传曰：帝变服，率群臣哭之，使使持节行司徒太常和洽吊祭，又使持节行大司空大司农崔林监护丧事。诏曰：&ldquo;盖五帝之事尚矣，仲尼盛称尧、舜 巍巍荡荡之功者，以为禅代乃大圣之懿事也。山阳公深识天禄永终之运，禅位文皇帝以顺天命。先帝命公行汉正朔，郊天祀祖以天子之礼，言事不称臣，此舜事尧之 义也。昔放勋殂落，四海如丧考妣，遏密八音，明丧葬之礼同于王者也。今有司奏丧礼比诸侯王，此岂古之遗制而先帝之至意哉？今谥公汉孝献皇帝。&rdquo;使太尉具以 一太牢告祠文帝庙，曰：&ldquo;蔽欧蚶褚舱撸反本修古，不忘厥初，是以先代之君，尊尊亲亲，咸有尚焉。今山阳公寝疾弃国，有司建言丧纪之礼视诸侯王。蔽┥窖 公昔知天命永终于己，深观历数允在圣躬，传祚禅位，尊我民主，斯乃陶唐懿德之事也。黄初受终，命公于国行汉正朔，郊天祀祖礼乐制度率乃汉旧，斯亦舜、禹明 堂之义也。上考遂初，皇极攸建，允熙克让，莫朗于兹。盖子以继志嗣训为孝，臣以配命钦述为忠，故诗称&lsquo;匪棘其犹，聿追来孝&rsquo;，书曰&lsquo;前人受命，兹不忘大 功&rsquo;。备也环畛谢盏洌以昭皇考之神灵。今追谥山阳公曰孝献皇帝，册赠玺绂。命司徒、司空持节吊祭护丧，光禄、大鸿胪为副，将作大匠、复土将军营成陵墓， 及置百官群吏，车旗服章丧葬礼仪，一如汉氏故事；丧葬所供群官之费，皆仰大司农。立其后嗣为山阳公，以通三统，永为魏宾。&rdquo;于是赠册曰：&ldquo;呜呼，昔皇天降 戾于汉，俾逆臣董卓，播厥凶虐，焚灭京都，劫迁大驾。于时六合云扰，奸雄掀稹５圩晕骶，徂唯求定，臻兹洛邑。畴咨圣贤，聿改乘辕，又迁许昌，武皇帝是 依。岁在玄枵，皇师肇征，迄于鹑尾，十有八载，群寇歼殄，九域咸V。惟帝念功，祚兹魏国，大启土宇。爰及文皇帝，齐圣广渊，仁声旁流，柔远能迩，殊俗向 义，干精承祚，坤灵吐曜，稽极玉衡，允膺历数，度于轨仪，克厌帝心。乃仰钦七政，俯察五典，弗采四岳之谋，不俟师锡之举，幽赞神明，承天禅位。祚(建) [逮]朕躬，统承洪业。盖闻昔帝尧，元恺既举，凶族未流，登舜百揆，然后百揆时序，内平外成，授位明堂，退终天禄，故能冠德百王，表功嵩岳。自往迄今，弥 历七代，岁暨三千，而大运来复，庸命}绩，纂我民主，作建皇极。念重光，绍咸池，继韶夏，超群后之遐踪，邈商、周之惭德，可谓高朗令终，昭明洪烈之懿盛者 矣。非夫汉、魏与天地合德，与四时合信，动和民神，格于上下，其孰能至于此乎？朕惟孝献享年不永，钦若顾命，考之典谟，恭述皇考先灵遗意，阐崇弘谥，奉成 圣美，以章希世同符之隆，以传亿载不朽之荣。魂而有灵，嘉兹弘休。呜呼哀哉！&rdquo;八月壬申，葬于山阳国，陵曰禅陵，置园邑。葬之日，帝制锡衰弁，哭之恸。 适孙桂氏乡侯康，嗣立为山阳公。</p><p>是月，诸葛亮出斜谷，屯渭南，司马宣王率诸军拒之。诏宣王：&ldquo;但坚壁拒守以挫其锋，彼进不得志，退无与战，久停则粮尽，虏略无所获，则必走矣。走而追之，以逸待劳，全胜之道也。&rdquo;㈠</p><p>㈠魏氏春秋曰：亮既屡遣使交书，又致巾帼妇人之饰，以怒宣王。宣王将出战，辛毗杖节奉诏，勒宣王及军吏已下，乃止。宣王见亮使，唯问其寝食及其事之烦简，不问戎事。使对曰：&ldquo;诸葛公夙兴夜寐，罚二十已上，皆亲览焉；所啖食不过数升。&rdquo;宣王曰：&ldquo;亮体毙矣，其能久乎？&rdquo;</p><p>五月，太白昼见。孙权入居巢湖口，向合肥新城，又遣将陆议、孙韶各将万余人入淮、沔。六月，征东将军满宠进军拒之。宠欲拔新城守，致贼寿春，帝 不听，曰：&ldquo;昔汉光武遣兵县据略阳，终以破隗嚣，先帝东置合肥，南守襄阳，西固祁山，贼来辄破于三城之下者，地有所必争也。纵权攻新城，必不能拔。敕诸将 坚守，吾将自往征之，比至，恐权走也。&rdquo;秋七月壬寅，帝亲御龙舟东征，权攻新城，将军张颖等拒守力战，帝军未至数百里，权遁走，议、韶等亦退。群臣以为大 将军方与诸葛亮相持未解，车驾可西幸长安。帝曰：&ldquo;权走，亮胆破，大将军以制之，吾无忧矣。&rdquo;遂进军幸寿春，录诸将功，封赏各有差。八月己未，大曜兵，飨 六军，遣使者持节犒劳合肥、寿春诸军。辛巳，行还许昌宫。</p><p>司马宣王与亮相持，连围积日，亮数挑战，宣王坚垒不应。会亮卒，其军退还。</p><p>冬十月乙丑，月犯镇星及轩辕。戊寅，月犯太白。十一月，京都地震，从东南来，隐隐有声，摇动屋瓦。十二月，诏有司删定大辟，减死罪。</p><p>三年春正月戊子，以大将军司马宣王为太尉。己亥，复置朔方郡。京都大疫。丁巳，皇太后崩。乙亥，陨石于寿光县。三月庚寅，葬文德郭后，营陵于首阳陵涧西，如终制。㈠</p><p>㈠顾恺之启蒙注曰：魏时人有开周王者，得殉葬女子，经数日而有气，数月而能语；年可二十。送诣京师，郭太后爱养之。十余年，太后崩，哀思哭泣，一年余而死。</p><p>是时，大治洛阳宫，起昭阳、太极殿，筑总章观。百姓失农时，直臣杨阜、高堂隆等各数切谏，虽不能听，常优容之。㈠</p><p>㈠魏略曰：是年起太极诸殿，筑总章观，高十余丈，建翔凤于其上；又于芳林园中起陂池，楫棹越歌；又于列殿之北，立八坊，诸才人以次序处其中，贵 人夫人以上，转南附焉，其秩石拟百官之数。帝常游宴在内，乃选女子知书可付信者六人，以为女尚书，使典省外奏事，处当画可，自贵人以下至尚保，及给掖庭洒 扫，习伎歌者，各有千数。通引谷水过九龙殿前，为玉井绮栏，蟾蜍含受，神龙吐出。使博士马均作司南车，水转百戏。岁首建巨兽，鱼龙曼延，弄马倒骑，备如汉 西京之制，筑阊阖诸门阙外罘Q。太子舍人张茂以吴、蜀数动，诸将出征，而帝盛兴宫室，留意于玩饰，赐与无度，帑藏空竭；又录夺士女前已嫁为吏民妻者，还以 配士，既听以生口自赎，又简选其有姿色者内之掖庭，乃上书谏曰：&ldquo;臣伏见诏书，诸士女嫁非士者，一切录夺，以配战士，斯诚权时之宜，然非大化之善者也。臣 请论之。陛下，天之子也，百姓吏民，亦陛下之子也。礼，赐君子小人不同日，所以殊贵贱也。吏属君子，士为小人，今夺彼以与此，亦无以异于夺兄之妻妻弟也， 于父母之恩偏矣。又诏书听得以生口年纪、颜色与妻相当者自代，故富者则倾家尽产，贫者举假贷贳，贵买生口以赎其妻；县官以配士为名而实内之掖庭，其丑恶者 乃出与士。得妇者未必有欢心，而失妻者必有忧色，或穷或愁，皆不得志。夫君有天下而不得万姓之欢心者，不危殆。且军师在外数千万人，一日之费非徒千金， 举天下之赋以奉此役，犹将不给，况复有宫庭非员无录之女，椒房母后之家，赏赐横兴，内外交引，其费半军。昔汉武帝好神仙，信方士，掘地为海，封土为山，赖 是时天下为一，莫敢与争者耳。自衰乱以来，四五十载，马不舍鞍，士不释甲，每一交战，血流丹野，创痍号痛之声，于今未已。犹强寇在疆，图危魏室。陛下不兢 兢业业，念崇节约，思所以安天下者，而乃奢靡是务，中尚方纯作玩弄之物，炫耀后园，建承露之盘，斯诚快耳目之观，然亦足以骋寇绚之心矣。惜乎，舍尧舜之节 俭，而为汉武之侈事，臣窃为陛下不取也。愿陛下沛然下诏，万几之事有无益而有损者悉除去之，以所除无益之费，厚赐将士父母妻子之饥寒者，问民所疾而除其所 恶，实仓廪，缮甲兵，恪恭以临天下。如是，吴贼面缚，蜀虏舆榇，不待诛而自服，太平之路可计日而待也。陛下可无劳神思于海表，军师高枕，战士备员。今群公 皆结舌，而臣所以不敢不献瞽言者，臣昔上要言，散骑奏臣书，以听谏篇为善，诏曰：&lsquo;是也&rsquo;，擢臣为太子舍人；且臣作书讥为人臣不能谏诤，今有可谏之事而臣 不谏，此为作书虚妄而不能言也。臣年五十，常恐至死无以报国，是以投躯没命，冒昧以闻，惟陛下裁察。&rdquo;书通，上顾左右曰：&ldquo;张茂恃乡里故也。&rdquo;以事付散骑 而已。茂字彦林，沛人。</p><p>秋七月，洛阳崇华殿灾，八月庚午，立皇子芳为齐王，询为秦王。丁巳，行还洛阳宫。命有司复崇华，改名九龙殿。冬十月己酉，中山王兖薨。壬申，太白昼见。十一月丁酉，行幸许昌宫。㈠</p><p>㈠魏氏春秋曰：是岁张掖郡删丹县金山玄川溢涌，宝石负图，状象灵龟，广一丈六尺，长一丈七尺一寸，围五丈八寸，立于川西。有石马七，其一仙人骑 之，其一羁绊，其五有形而不善成。有玉匣关盖于前，上有玉字，玉i二，璜一。麒麟在东，凤鸟在南，白虎在西，牺牛在北，马自中布列四面，色皆苍白。其南有 五字，曰&ldquo;上上三天王&rdquo;；又曰&ldquo;述大金，大讨曹，金但取之，金立中，大金马一匹在中，大(告)[吉]开寿，此马甲寅述水&rdquo;。凡&ldquo;中&rdquo;字六，&ldquo;金&rdquo;字十；又 有若八卦及列宿孛彗之象焉。</p><p></p> 