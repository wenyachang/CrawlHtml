 <p>㈡襄阳记曰：黄承彦者，高爽开列，为沔南名士，谓诸葛孔明曰：&ldquo;闻君择妇；身有丑女，黄头黑色，而才堪相配。&rdquo;孔明许，即载送之。时人以为笑乐，乡里为之谚曰：&ldquo;莫作孔明择妇，正得阿承丑女。&rdquo;</p><p>诸葛氏集目录</p><p>开府作牧第一权制第二南征第三　北出第四</p><p>计算第五训厉第六综上第七综下第八</p><p>杂言上第九　杂言下第十　贵和第十一兵要第十二</p><p>传运第十三　与孙权书第十四　与诸葛瑾书第十五　与孟达书第十六</p><p>废李平第十七法检上第十八法检下第十九　科令上第二十</p><p>科令下第二十一　军令上第二十二　军令中第二十三军令下第二十四</p><p>右二十四篇，凡十万四千一百一十二字。</p><p>臣寿等言：臣前在著作郎，侍中领中书监济北侯臣荀勖、中书令关内侯臣和峤奏，使臣定故蜀丞相诸葛亮故事。亮毗佐危国，负阻不宾，然犹存录其言，耻善有遗，诚是大晋光明至德，泽被无疆，自古以来，未之有伦也。辄删除衤复重，随类相从，凡为二十四篇，篇名如右。</p><p>亮少有逸群之才，英霸之器，身长八尺，容貌甚伟，时人异焉。遭汉末扰乱，随叔父玄避难荆州，躬耕于野，不求闻达。时左将军刘备以亮有殊量，乃三 顾亮於草庐之中；亮深谓备雄姿杰出，遂解带写诚，厚相结纳。及魏武帝南征荆州，刘琮举州委质，而备失势众寡，无立锥之地。亮时年二十七，乃建奇策，身使孙 权，求援吴会。权既宿服仰备，又睹亮奇雅，甚敬重之，即遣兵三万人以助备。备得用与武帝交战，大破其军，乘胜克捷，江南悉平。后备又西取益州。益州既定， 以亮为军师将军。备称尊号，拜亮为丞相，录尚书事。及备殂没，嗣子幼弱，事无巨细，亮皆专之。於是外连东吴，内平南越，立法施度，整理戎旅，工械技巧，物 究其极，科教严明，赏罚必信，无恶不惩，无善不显，至於吏不容奸，人怀自厉，道不拾遗，强不侵弱，风化肃然也。</p><p>当此之时，亮之素志，进欲龙骧虎视，苞括四海，退欲跨陵边疆，震荡宇内。又自以为无身之日，则未有能蹈涉中原、抗衡上国者，是以用兵不戢，屡耀 其武。然亮才，於治戎为长，奇谋为短，理民之郑优於将略。而所与对敌，或值人杰，加众寡不侔，攻守异体，故虽连年动众，未能有克。昔萧何荐韩信，管仲举 王子城父，皆忖己之长，未能兼有故也。亮之器能政理，抑亦管、萧之亚匹也，而时之名将无城父、韩信，故使功业陵迟，大义不及邪？盖天命有归，不可以智力争 也。</p><p>青龙二年春，亮帅众出武功，分兵屯田，为久驻之基。其秋病卒，黎庶追思，以为口实。至今梁、益之民，咨述亮者，言犹在耳，虽甘棠之咏召公，郑人 之歌子产，无以远譬也。孟轲有云：&ldquo;以逸道使民，虽劳不怨；以生道杀人，虽死不忿。&rdquo;信矣！论者或怪亮文彩不艳，而过於丁宁周至。臣愚以为咎繇大贤也，周 公圣人也，考之尚书，咎繇之谟略而雅，周公之诰烦而悉。何则？咎繇与舜、禹共谈，周公与群下矢誓故也。亮所与言，尽众人凡士，故其文指不得及远也。然其声 教遗言，皆经事综物，公诚之心，形于文墨，足以知其人之意理，而有补於当世。</p><p>伏惟陛下迈踪古圣，荡然无忌，故虽敌国诽谤之言，咸肆其辞而无所革讳，所以明大通之道也。谨录写上诣著作。臣寿诚惶诚恐，顿首顿首，死罪死罪。泰始十年二月一日癸巳，平阳侯相臣陈寿上。</p><p>乔字伯松，亮兄瑾之第二子也，本字仲慎。与兄元逊俱有名於时，论者以为乔才不及兄，而性业过之。初，亮未有子，求乔为嗣，瑾启孙权遣乔来西，亮 以乔为己适子，故易其字焉。拜为驸马都尉，随亮至汉中。㈠年二十五，建兴(元)〔六〕年卒。子攀，官至行护军翊武将军，亦早卒。诸葛恪见诛於吴，子孙皆 尽，而亮自有胄裔，故攀还复为瑾后。</p><p>㈠亮与兄瑾书曰：&ldquo;乔本当还成都，今诸将子弟皆得传运，思惟宜同荣辱。今使乔督五六百兵，与诸子弟传於谷中。&rdquo;书在亮集。</p><p>瞻字思远。建兴十二年，亮出武功，与兄瑾书曰：&ldquo;瞻今已八岁，聪慧可爱，嫌其早成，恐不为重器耳。&rdquo;年十七，尚公主，拜骑都尉。其明年为羽林中 郎将，屡迁射声校尉、侍中、尚书仆射，加军师将军。瞻工书画，强识念，蜀人追思亮，咸爱其才敏。每朝廷有一善政佳事，虽非瞻所建倡，百姓皆传相告曰：&ldquo;葛 侯之所为也。&rdquo;是以美声溢誉，有过其实。景耀四年，为行都护卫将军，与辅国大将军南乡侯董厥并平尚书事。六年冬，魏征西将军邓艾伐蜀，自阴平由景谷道旁 入。瞻督诸军至涪停住，前锋破，退还，住绵竹。艾遣书诱瞻曰：&ldquo;若降者必表为琅邪王。&rdquo;瞻怒，斩艾使。遂战，大败，临陈死，时年三十七。众皆离散，艾长驱 至成都。瞻长子尚，与瞻俱没。㈠次子京及攀子显等，咸熙元年内移河东。㈡</p><p>㈠干宝曰：瞻虽智不足以扶危，勇不足以拒敌，而能外不负国，内不改父之志，忠孝存焉。华阳国志曰：尚叹曰：&ldquo;父子荷国重恩，不早斩黄皓，以致倾败，用生何为！&rdquo;乃驰赴魏军而死。</p><p>㈡案诸葛氏谱云：京字行宗。</p><p>晋泰始起居注载诏曰：&ldquo;诸葛亮在蜀，尽其心力，其子瞻临难而死义，天下之善一也。&rdquo;其孙京，随才署吏，后为d令。尚书仆射山涛启事曰：&ldquo;d令诸 葛京，祖父亮，遇汉乱分隔，父子在蜀，虽不达天命，要为尽心所事。京治d自复有称，臣以为宜以补东宫舍人，以明事人之理，副梁、益之论。&rdquo;京位至江州刺 史。</p><p>董厥者，丞相亮时为府令史，亮称之曰：&ldquo;董令史，良士也。吾每与之言，思慎宜适。&rdquo;徙为主簿。亮卒后，稍迁至尚书仆射，代陈祗为尚书令，迁大将 军，平台事，而义阳樊建代焉。㈠延熙(二)十四年，以校尉使吴，值孙权病笃，不自见建。权问诸葛恪曰：&ldquo;樊建何如宗预也？&rdquo;恪对曰：&ldquo;才识不及预，而雅性 过之。&rdquo;后为侍中，守尚书令。自瞻、厥、建统事，姜维常征伐在外，宦人黄皓窃弄机柄，咸共将护，无能匡矫，㈡然建特不与皓和好往来。蜀破之明年春，厥、建 俱诣京都，同为相国参军，其秋并兼散骑常侍，使蜀慰劳。㈢</p><p>㈠案晋百官表：董厥字龚袭，亦义阳人。建字长元。</p><p>㈡孙盛异同记曰：瞻、厥等以维好战无功，国内疲弊，宜表后主，召还为益州刺史，夺其兵权；蜀长老犹有瞻表以阎宇代维故事。晋永和三年，蜀史常璩说蜀长老云：&ldquo;陈寿尝为瞻吏，为瞻所辱，故因此事归恶黄皓，而云瞻不能匡矫也。&rdquo;</p><p>㈢汉晋春秋曰：樊建为给事中，晋武帝问诸葛亮之治国，建对曰：&ldquo;闻恶必改，而不矜过，赏罚之信，足感神明。&rdquo;帝曰：&ldquo;善哉！使我得此人以自辅， 岂有今日之劳乎！&rdquo;建稽首曰：&ldquo;臣窃闻天下之论，皆谓邓艾见枉，陛下知而不理，此岂冯唐之所谓&lsquo;虽得颇、牧而不能用&rsquo;者乎！&rdquo;帝笑曰：&ldquo;吾方欲明之，卿言 起我意。&rdquo;於是发诏治艾焉。</p><p>评曰：诸葛亮之为相国也，抚百姓，示仪轨，约官职，从权制，开诚心，布公道；尽忠益时者虽雠必赏，犯法怠慢者虽亲必罚，服罪输情者虽重必释，游 辞巧饰者虽轻必戮；善无微而不赏，恶无纤而不贬；庶事精练，物理其本，循名责实，虚伪不齿；终於邦域之内，咸畏而爱之，刑政虽峻而无怨者，以其用心平而劝 戒明也。可谓识治之良才，管、萧之亚匹矣。然连年动众，未能成功，盖应变将略，非其所长欤！㈠</p><p>㈠袁子曰：或问诸葛亮何如人也，袁子曰：张飞、关羽与刘备俱起，爪牙腹心之臣，而武人也。晚得诸葛亮，因以为佐相，而群臣悦服，刘备足信、亮足 重故也。及其受六尺之孤，摄一国之政，事凡庸之君，专权而不失礼，行君事而国人不疑，如此即以为君臣百姓之心欣戴之矣。行法严而国人悦服，用民尽其力而下 不怨。及其兵出入如宾，行不寇，刍荛者不猎，如在国中。其用兵也，止如山，进退如风，兵出之日，天下震动，而人心不忧。亮死至今数十年，国人歌思，如周人 之思召公也，孔子曰&ldquo;雍也可使南面&rdquo;，诸葛亮有焉。又问诸葛亮始出陇右，南安、天水、安定三郡人反应之，若亮速进，则三郡非中国之有也，而亮徐行不进；既 而官兵上陇，三郡复，亮无尺寸之功，失此机，何也？袁子曰：蜀兵轻锐，良将少，亮始出，未知中国强弱，是以疑而尝之；且大会者不求近功，所以不进也。曰： 何以知其疑也？袁子曰：初出迟重，屯营重复，后转降未进兵欲战，亮勇而能斗，三郡反而不速应，此其疑徵也。曰：何以知其勇而能斗也？袁子曰：亮之在街亭 也，前军大破，亮屯去数里，不救；官兵相接，又徐行，此其勇也。亮之行军，安静而坚重；安静则易动，坚重则可以进退。亮法令明，赏罚信，士卒用命，赴险而 不顾，此所以能斗也。曰：亮率数万之众，其所兴造，若数十万之功，是其奇者也。所至营垒、井灶、圊溷、O篱、障塞皆应绳墨，一月之行，去之如始至，劳费而 徒为饰好，何也？袁子曰：蜀人轻脱，亮故坚用之。曰：何以知其然也？袁子曰：亮治实而不治名，志大而所欲远，非求近速者也。曰：亮好治官府、次舍、桥梁、 道路，此非急务，何也？袁子曰：小国贤才少，故欲其尊严也。亮之治蜀，田畴辟，仓廪实，器械利，蓄积饶，朝会不华，路无醉人。夫本立故末治，有余力而后及 小事，此所以劝其功也。曰：子之论诸葛亮，则有证也。以亮之才而少其功，何也？袁子曰：亮，持本者也，其於应变，则非所长也，故不敢用其短。曰：然则吾子 美之，何也？袁子曰：此固贤者之远矣，安可以备体责也。夫能知所短而不用，此贤者之大也；知所短则知所长矣。夫前识与言而不中，亮之所不用也，此吾之所谓 可也。</p><p>吴大鸿胪张俨作默记，其述佐篇论亮与司马宣王书曰：汉朝倾覆，天下崩坏，豪杰之士，竞希神器。魏氏跨中土，刘氏据益州，并称兵海内，为世霸主。 诸葛、司马二相，遭值际会，身明主，或收功於蜀汉，或册名於伊、洛。丕、备既没，后嗣继统，各受保阿之任，辅翼幼主，不负然诺之诚，亦一国之宗臣，霸王 之贤佐也。历前世以观近事，二相优劣，可得而详也。孔明起巴、蜀之地，蹈一州之土，方之大国，其战士人民，盖有九分之一也，而以贡贽大吴，抗对北敌，至使 耕战有伍，刑法整齐，提步卒数万，长驱祁山，慨然有饮马河、洛之志。仲达据天下十倍之地，仗兼并之众，据牢城，拥精锐，无禽敌之意，务自保全而已，使彼孔 明自来自去。若此人不亡，终其志意，连年运思，刻日兴谋，则凉、雍不解甲，中国不释鞍，胜负之势，亦已决矣。昔子产治郑，诸侯不敢加兵，蜀相其近之矣。方 之司马，不亦优乎！或曰，兵者凶器，战者危事也，有国者不务保安境内，绥静百姓，而好开辟土地，征伐天下，未为得计也。诸葛丞相诚有匡佐之才，然处孤绝之 地，战士不满五万，自可闭关守险，君臣无事。空劳师旅，无岁不征，未能进咫尺之地，开帝王之基，而使国内受其荒残，西土苦其役调。魏司马懿才用兵众，未易 可轻，量敌而进，兵家所慎；若丞相必有以策之，则未见坦然之勋，若无策以裁之，则非明哲之谓，海内归向之意也，余窃疑焉，请闻其说。答曰：盖闻汤以七十 里、文王以百里之地而有天下，皆用征伐而定之。揖让而登王位者，惟舜、禹而已。今蜀、魏为敌战之国，势不俱王，自操、备时，强弱县殊，而备犹出兵阳平，禽 夏侯渊。羽围襄阳，将降曹仁，生获于禁，当时北边大小忧惧，孟德身出南阳，乐进、徐晃等为救，围不即解，故蒋子通言彼时有徙许渡河之计，会国家袭取南郡， 羽乃解军。玄德与操，智力多少，士众众寡，用兵行军之道，不可同年而语，犹能暂以取胜，是时又无大吴掎角之势也。今仲达之才，减於孔明，当时之势，异於曩 日，玄德尚与抗衡，孔明何以不可出军而图敌邪？昔乐毅以弱燕之众，兼从五国之兵，长驱强齐，下七十余城。今蜀汉之卒，不少燕军，君臣之接，信於乐毅，加以 国家为齿之援，东西相应，首尾如蛇，形势重大，不比於五国之兵也，何惮於彼而不可哉？夫兵以奇胜，制敌以智，土地广狭，人马多少，未可偏恃也。余观彼治 国之体，当时既肃整，遗教在后，及其辞意恳切，陈进取之图，忠谋謇謇，义形於主，虽古之管、晏，何以加之乎？</p><p>蜀记曰：晋永兴中，镇南将军刘弘至隆中，观亮故宅，立碣表闾，命太傅掾犍为李兴为文曰：&ldquo;天子命我，于沔之阳，听鼓鼙而永思，庶先哲之遗光，登 隆山以远望，轼诸葛之故乡。盖神物应机，大器无方，通人靡滞，大德不常。故谷风发而驺虞啸，云雷升而潜鳞骧；挚解褐於三聘，尼得招而褰裳，管豹变於受命， 贡感激以回庄，异徐生之摘宝，释卧龙於深藏，伟刘氏之倾盖，嘉吾子之周行。夫有知己之主，则有竭命之良，固所以三分我汉鼎，跨带我边荒，抗衡我北面，驰骋 我魏疆者也。英哉吾子，独含天灵。岂神之祗，岂人之精？何思之深，何德之清！异世通梦，恨不同生。推子八陈，不在孙、吴，木牛之奇，则非般模，神弩之功， 一何微妙！千井齐L，又何秘要！昔在颠、夭，有名无迹，孰若吾侪，良筹妙画？臧文既没，以言见称，又未若子，言行并徵。夷吾反坫，乐毅不终，奚比於尔，明 哲守冲。临终受寄，让过许由，负莅事，民言不流。刑中於郑，教美於鲁，蜀民知耻，河、渭安堵。匪皋则伊，宁彼管、晏，岂徒圣宣，慷慨屡叹！昔尔之隐，卜 惟此宅，仁智所处，能无规廓。日居月诸，时殒其夕，谁能不殁，贵有遗格。惟子之勋，移风来世，咏歌余典，懦夫将厉。遐哉邈矣，厥规卓矣，凡若吾子，难可究 已。畴昔之乖，万里殊涂；今我来思，觌尔故墟。汉高归魂於丰、沛，太公五世而反周，想罔两以仿佛，冀影响之有余。魂而有灵，岂其识诸！&rdquo;</p><p>王隐晋书云：李兴，密之子；一名安。</p> 