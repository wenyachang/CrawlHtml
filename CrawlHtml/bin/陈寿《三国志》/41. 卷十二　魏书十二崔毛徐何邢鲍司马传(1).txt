 <p>崔琰字季，清河东武城人也。少朴讷，好击剑，尚武事。年二十三，乡移为正，始感激，读论语、韩诗。至年二十九，乃结公孙方等就郑玄受学。学未期，徐州黄巾贼攻破北海，玄与门人到不其山避难。时谷籴县乏，玄罢谢诸生。琰既受遣，而寇盗充斥，西道不通。于是周旋青、徐、肌⒃ブ郊，东下寿春，南望江、湖。自去家四年乃归，以琴书自娱。</p><p>大将军袁绍闻而辟之。时士卒横暴，掘发丘陇，琰谏曰：&ldquo;昔孙卿有言：&lsquo;士不素教，甲兵不利，虽汤武不能以战胜。&rsquo;今道路暴骨，民未见德，宜敕郡县掩骼埋h，示怛之爱，追文王之仁。&rdquo;绍以为骑都尉。后绍治兵黎阳，次于延津，琰复谏曰：&ldquo;天子在许，民望助顺，不如守境述职，以宁区宇。&rdquo;绍不听，遂败于官渡。及绍卒，二子交争，争欲得琰。琰称疾固辞，由是获罪，幽于囹圄，赖阴夔、陈琳营救得免。</p><p>太祖破袁氏，领冀州牧，辟琰为别驾从事，谓琰曰：&ldquo;昨案户籍，可得三十万众，故为大州也。&rdquo;琰对曰：&ldquo;今天下分崩，九州幅裂，二袁兄弟亲寻干戈，冀方蒸庶暴骨原野。未闻王师仁声先路，存问风俗，救其涂炭，而校计甲兵，唯此为先，斯岂鄙州士女所望於明公哉！&rdquo;太祖改容谢之。于时宾客皆伏失色。</p><p>太祖征并州，留琰傅文帝於。世子仍出田猎，变易服乘，志在驱逐。琰书谏曰：&ldquo;盖闻盘于游田，书之所戒，鲁隐观鱼，春秋讥之，此周、孔之格言，二经之明义。殷鉴夏后，诗称不远，子卯不乐，礼以为忌，此又近者之得失，不可不深察也。袁族富强，公子宽放，盘游滋侈，义声不闻，哲人君子，俄有色斯之志，熊罴壮士，堕於吞噬之用，固所以拥徒百万，跨有河朔，无所容足也。今邦国殄瘁，惠康未洽，士女企踵，所思者德。况公亲御戎马，上下劳惨，世子宜遵大路，慎以行正，思经国之高略，内鉴近戒，外扬远节，深惟储副，以身为宝。而猥袭虞旅之贱服，忽驰骛而陵险，志雉兔之小娱，忘社稷之为重，斯诚有识所以恻心也。唯世子燔翳捐褶，以塞众望，不令老臣获罪於天。&rdquo;世子报曰：&ldquo;昨奉嘉命，惠示雅数，欲使燔翳捐褶，翳已坏矣，褶亦去焉。后有此比，蒙复诲诸。&rdquo;</p><p>太祖为丞相，琰复为东西曹掾属徵事。初授东曹时，教曰：&ldquo;君有伯夷之风，史鱼之直，贪夫慕名而清，壮士尚称而厉，斯可以率时者已。故授东曹，往践厥职。&rdquo;魏国初建，拜尚书。时未立太子，临侯植有才而爱。太祖狐疑，以函令密访於外。唯琰露板答曰：&ldquo;盖闻春秋之义，立子以长，加五官将仁孝聪明，宜承正统。琰以死守之。&rdquo;植，琰之兄女婿也。太祖贵其公亮，喟然叹息，迁中尉。㈠</p><p>㈠世语曰：植妻衣绣，太祖登台见之，以违制命，还家赐死。</p><p>琰声姿高常眉目疏朗，须长四尺，甚有威重，朝士瞻望，而太祖亦敬惮焉。㈠琰尝荐钜鹿杨训，虽才好不足，而清贞守道，太祖即礼辟之。后太祖为魏王，训发表称赞功伐，J述盛德。时人或笑训希世浮伪，谓琰为失所举。琰从训取表草视之，与训书曰：&ldquo;省表，事佳耳！时乎时乎，会当有变时。&rdquo;琰本意讥论者好谴呵而不寻情理也。有白琰此书傲世怨谤者，太祖怒曰：&ldquo;谚言&lsquo;生女耳&rsquo;，&lsquo;耳&rsquo;非佳语。&lsquo;会当有变时&rsquo;，意指不逊。&rdquo;於是罚琰为徒隶，使人视之，辞色不挠。太祖令曰：&ldquo;琰虽见刑，而通宾客，门若市人，对宾客虬须直视，若有所_。&rdquo;遂赐琰死。㈡</p><p>㈠先贤行状曰：琰清忠高亮，雅识经远，推方直道，正色於朝。魏氏初载，委授铨衡，总齐清议，十有余年。文武群才，多所明拔。朝廷归高，天下称平。</p><p>㈡魏略曰：人得琰书，以裹帻笼，行都道中。时有与琰宿不平者，遥见琰名著帻笼，从而视之，遂白之。太祖以为琰腹诽心谤，乃收付狱，髡刑输徒。前所白琰者又复白之云：&ldquo;琰为徒，虬须直视，心似不平。&rdquo;时太祖亦以为然，遂欲杀之。乃使清公大吏往经营琰，敕吏曰：&ldquo;三日期消息。&rdquo;琰不悟，后数日，吏故白琰平安。公忿然曰：&ldquo;崔琰必欲使孤行刀锯乎！&rdquo;吏以是教告琰，琰谢吏曰：&ldquo;我殊不宜，不知公意至此也！&rdquo;遂自杀。</p><p>始琰与司马朗善，晋宣王方壮，琰谓朗曰：&ldquo;子之弟，聪哲明允，刚断英N，殆非子之所及也。&rdquo;㈠朗以为不然，而琰每秉此论。琰从弟林，少无名望，虽姻族犹多轻之，而琰常曰：&ldquo;此所谓大器晚成者也，终必远至。&rdquo;涿郡孙礼、卢毓始入军府，琰又名之曰：&ldquo;孙疏亮亢烈，刚简能断，卢清警明理，百不消，皆公才也。&rdquo;后林、礼、毓咸至鼎辅。及琰友人公孙方、宋阶早卒，琰抚其遗孤，恩若己子。其鉴识笃义，类皆如此。㈡</p><p>㈠臣松之案：&ldquo;N&rdquo;或作&ldquo;特&rdquo;，窃谓&ldquo;英特&rdquo;为是也。</p><p>㈡魏略曰：明帝时，崔林尝与司空陈群共论冀州人士，称琰为首。群以&ldquo;智不存身&rdquo;贬之。林曰：&ldquo;大丈夫为有邂逅耳，即如卿诸人，良足贵乎！&rdquo;</p><p>初，太祖性忌，有所不堪者，鲁国孔融、㈠南阳许攸、㈡娄圭，皆以恃旧不虔见诛。㈢而琰最为世所痛惜，至今冤之。㈣</p><p>㈠融字文举。续汉书曰：融，孔子二十世孙也。高祖父尚，钜鹿太守。父宙，太山都尉。融幼有异才。时河南尹李膺有重名，敕门下简通宾客，非当世英贤及通家子孙弗见也。融年十余岁，欲观其为人，遂造膺门，语门者曰：&ldquo;我，李君通家子孙也。&rdquo;膺见融，问曰：&ldquo;高明父祖，尝与仆周旋乎？&rdquo;融曰：&ldquo;然。先君孔子与君先人李老君，同德比义而相师友，则融与君累世通家也。&rdquo;众坐奇之，佥曰：&ldquo;异童子也。&rdquo;太中大夫陈炜后至，同坐以告炜，炜曰：&ldquo;人小时了了者，大亦未必奇也。&rdquo;融答曰：&ldquo;即如所言，君之幼时，岂实慧乎！&rdquo;膺大笑，顾谓曰：&ldquo;高明长大，必为伟器。&rdquo;山阳张俭，以中正为中常侍侯览所忿疾，览为刊章下州郡捕俭。俭与融兄褒有旧，亡投褒。遇褒出，时融年十六，俭以其少不告也。融知俭长者，有窘迫色，谓曰：&ldquo;吾独不能为君主邪！&rdquo;因留舍藏之。后事泄，国相以下密就掩捕，俭得脱走，登时收融及褒送狱。融曰：&ldquo;保纳藏舍者融也，融当坐之。&rdquo;褒曰：&ldquo;彼来求我，罪我之由，非弟之过，我当坐之。&rdquo;兄弟争死，郡县疑不能决，乃上谳，诏书令□坐焉。融由是名震远近，与平原陶丘洪、陈留边让，并以俊秀，为后进冠盖。融持论经理不及让等，而逸才宏博过之。司徒大将军辟举高第，累迁北军中候、虎贲中郎将、北海相，时年三十八。承黄巾残破之后，修复城邑，崇学校，设庠序，举贤才，显儒士。以彭G为方正，邴原为有道，王为孝廉。告高密县为郑玄特立一乡，名为郑公乡。又国人无后，及四方游士有死亡者，皆为棺木而殡葬之。郡人甄子然孝行知名，早卒，融恨不及之，乃令配食县社。其礼贤如此。在郡六年，刘备表融领青州刺史。建安元年，徵还为将作大匠，迁少府。每朝会访对，辄为议主，诸卿大夫寄名而已。</p><p>司马彪九州春秋曰：融在北海，自以智能优赡，溢才命世，当时豪俊皆不能及。亦自许大志，且欲举军曜甲，与群贤要功，自於海岱结殖根本，不肯碌碌如平居郡守，事方伯、赴期会而已。然其所任用，好奇取异，皆轻剽之才。至于稽古之士，谬为恭敬，礼之虽备，不与论国事也。高密郑玄，称之郑公，执子孙礼。及高谈教令，盈溢官曹，辞气温雅，可玩而诵。论事考实，难可悉行。但能张磔网罗，其自理甚疏。租赋少稽，一朝杀五部督邮。奸民污吏，猾乱朝市，亦不能治。幽州精兵乱，至徐州，卒到城下，举国皆恐。融直出说之，令无异志。遂与别校谋夜覆幽州，幽州军败，悉有其众。无几时，还复叛亡。黄巾将至，融大饮醇酒，躬自上马，御之Z水之上。寇令上部与融相拒，两翼径涉水，直到所治城。城溃，融不得入，转至南县，左右稍叛。连年倾覆，事无所济，遂不能保鄣四境，弃郡而去。后徙徐州，以北海相自还领青州刺史，治郡北陲。欲附山东，外接辽东，得戎马之利，建树根本，孤立一隅，不与共也。于时曹、袁、公孙共相首尾，战士不满数百，谷不至万斛。王子法、刘孔慈凶辩小才，信为腹心。左丞祖、刘义逊清隽之士，备在坐席而已，言此民望，不可失也。丞祖劝融自强国，融不听而杀之。义逊弃去。遂为袁谭所攻，自春至夏，城小寇众，流矢雨集。然融凭几安坐，读书论议自若。城坏众亡，身奔山东，室家为谭所虏。</p><p>张[汉纪曰：融在郡八年，仅以身免。帝初都许，融以为宜略依旧制，定王畿，正司隶所部为千里之封，乃引公卿上书言其义。是时天下草创，曹、袁之权未分，融所建明，不识时务。又天性气爽，颇推平生之意，狎侮太祖。太祖制酒禁，而融书啁之曰：&ldquo;天有酒旗之星，地列酒泉之郡，人有旨酒之德，故尧不饮千锺，无以成其圣。且桀纣以色亡国，今令不禁婚姻也。&rdquo;太祖外虽宽容，而内不能平。御史大夫郗虑知旨，以法免融官。岁余，拜太中大夫。虽居家失势，而宾客日满其门，爱才乐酒，常叹曰：&ldquo;坐上客常满，樽中酒不空，吾无忧矣。&rdquo;虎贲士有貌似蔡邕者，融每酒酣，辄引与同坐，曰：&ldquo;虽无老成人，尚有典刑。&rdquo;其好士如此。</p><p>续汉书曰：太尉杨彪与袁术婚姻，术僭号，太祖与彪有隙，因是执彪，将杀焉。融闻之，不及朝服，往见太祖曰：&ldquo;杨公累世清德，四叶重光，周书&lsquo;父子兄弟，罪不相及&rsquo;，况以袁氏之罪乎？易称&lsquo;积善余庆&rsquo;，但欺人耳。&rdquo;太祖曰：&ldquo;国家之意也。&rdquo;融曰：&ldquo;假使成王欲杀召公，则周公可得言不知邪？今天下缨q|绅之士所以瞻仰明公者，以明公聪明仁智，辅相汉朝，举直措枉，致之雍熙耳。今横杀无辜，则海内观听，谁不解体？孔融鲁国男子，明日便当褰衣而去，不复朝矣。&rdquo;太祖意解，遂理出彪。</p><p>魏氏春秋曰：袁绍之败也，融与太祖书曰：&ldquo;武王伐纣，以妲己赐周公。&rdquo;太祖以融学博，谓书传所纪。后见，问之，对曰：&ldquo;以今度之，想其当然耳！&rdquo;十三年，融对孙权使，有讪谤之言，坐弃市。二子年八岁，时方弈棋，融被收，端坐不起。左右曰：&ldquo;而父见执，不起何也？&rdquo;二子曰：&ldquo;安有巢毁而卵不破者乎！&rdquo;遂俱见杀。融有高名清才，世多哀之。太祖惧远近之议也，乃令曰：&ldquo;太中大夫孔融既伏其罪矣，然世人多采其虚名，少於核实，见融浮艳，好作变异，眩其诳诈，不复察其乱俗也。此州人说平原祢衡受传融论，以为父母与人无亲，譬若器，寄盛其中，又言若遭饥馑，而父不肖，宁赡活余人。融违天反道，败伦乱理，虽肆市朝，犹恨其晚。更以此事列上，宣示诸军将校掾属，皆使闻见。&rdquo;</p><p>世语曰：融二子，皆龆龀。融见收，顾谓二子曰：&ldquo;何以不辞？&rdquo;二子俱曰：&ldquo;父尚如此，复何所辞！&rdquo;以为必俱死也。</p><p>臣松之以为世语云融二子不辞，知必俱死，犹差可安。如孙盛之言，诚所未譬。八岁小海能玄了祸福，聪明特达，卓然既远，则其忧乐之情，宜其有过成人，安有见父收执而曾无变容，弈G不起，若在暇豫者乎？昔申生就命，言不忘父，不以己身将死而废念父之情也。父安犹尚若兹，而况於颠沛哉？盛以此为美谈，无乃贼夫人之子与！盖由好奇情多，而不知言之伤理。</p><p>㈡魏略曰：攸字子远，少与袁绍及太祖善。初平中随绍在冀州，尝在坐席言议。官渡之役，谏绍勿与太祖相攻，语在绍传。绍自以强盛，必欲极其兵势。攸知不可为谋，乃亡诣太祖。绍破走，及后得冀州，攸有功焉。攸自恃勋劳，时与太祖相戏，每在席，不自限齐，至呼太祖小字，曰：&ldquo;某甲，卿不得我，不得冀州也。&rdquo;太祖笑曰：&ldquo;汝言是也。&rdquo;然内嫌之。其后从行出东门，顾谓左右曰：&ldquo;此家非得我，则不得出入此门也。&rdquo;人有白者，遂见收之。</p><p>㈢魏略曰：娄圭字子伯，少与太祖有旧。初平中在荆州北界合众，后诣太祖。太祖以为大将，不使典兵，常在坐席言议。及河北平定，随在冀州。其后太祖从诸子出游，子伯时亦随从。子伯顾谓左右曰：&ldquo;此家父子，如今日为乐也。&rdquo;人有白者，太祖以为有腹诽意，遂收治之。</p><p>吴书曰：子伯少有猛志，尝叹息曰：&ldquo;男壕邮溃会当得数万兵千匹骑著后耳！&rdquo;侪辈笑之。后坐藏亡命，被系当死，得逾狱出，捕者追之急，子伯乃变衣服如助捕者，吏不能觉，遂以得免。会天下义兵起，子伯亦合众与刘表相依。后归曹公，遂为所用，军国大计常与焉。刘表亡，曹公向荆州。表子琮降，以节迎曹公，诸将皆疑诈，曹公以问子伯。子伯曰：&ldquo;天下扰攘，各贪王命以自重，今以节来，是必至诚。&rdquo;曹公曰：&ldquo;大善。&rdquo;遂进兵。宠秩子伯，家累千金，曰：&ldquo;娄子伯富乐于孤，但势不如孤耳！&rdquo;从破马超等，子伯功为多。曹公常叹曰：&ldquo;子伯之计，孤不及也。&rdquo;后与南郡习授同载，见曹公出，授曰：&ldquo;父子如此，何其快耶！&rdquo;子伯曰：&ldquo;居世间，当自为之，而但观他人乎！&rdquo;授乃白之，遂见诛。鱼豢曰：古人有言曰：&ldquo;得鸟者，罗之一目也，然张一目之罗，终不得鸟矣。鸟能远飞，远飞者，六翮之力也，然无众毛之助，则飞不远矣。&rdquo;以此推之，大魏之作，虽有功臣，亦未必非兹辈胥附之由也。</p><p>㈣世语曰：琰兄孙谅，字士文，以简素称，仕晋为尚书大鸿胪。荀绰冀州记云谅即琰之孙也。</p><p>毛d字孝先，陈留平丘人也。少为县吏，以清公称。将避乱荆州，未至，闻刘表政令不明，遂往鲁阳。太祖临贾荩辟为治中从事。d语太祖曰：&ldquo;今天下分崩，国主迁移，生民废业，饥馑流亡，公家无经岁之储，百姓无安固之志，难以持久。今袁绍、刘表，虽士民众强，皆无经远之虑，未有树基建本者也。夫兵义者胜，守位以财，宜奉天子以令不臣，耕植，畜军资，如此则霸王之业可成也。&rdquo;太祖敬纳其言，转幕府功曹。</p><p>太祖为司空丞相，d尝为东曹掾，与崔琰并典选举。其所举用，皆清正之士，虽於时有盛名而行不由本者，终莫得进。务以俭率人，由是天下之士莫不以廉节自励，虽贵宠之臣，舆服不敢过度。太祖叹曰：&ldquo;用人如此，使天下人自治，吾复何为哉！&rdquo;文帝为五官将，亲自诣d，属所亲眷。d答曰：&ldquo;老臣以能守职，幸得免戾，今所说人非迁次，是以不敢奉命。&rdquo;大军还，议所并省。d请谒不行，时人惮之，咸欲省东曹。乃共白曰：&ldquo;旧西曹为上，东曹为次，宜省东曹。&rdquo;太祖知其情，令曰：&ldquo;日出於东，月盛於东，凡人言方，亦复先东，何以省东曹？&rdquo;遂省西曹。初，太祖平柳城，班所获器物，特以素屏风素冯几赐d，曰：&ldquo;君有古人之风，故赐君古人之服。&rdquo;d居显位，常布衣蔬食，抚育孤兄子甚笃，赏赐以振施贫族，家无所余。迁右军师。魏国初建，为尚书仆射，复典选举。㈠时太子未定，而临侯植有宠，d密谏曰：&ldquo;近者袁绍以嫡庶不分，覆宗灭国。废立大事，非所宜闻。&rdquo;后群僚会，d起更衣，太祖目指曰：&ldquo;此古所谓国之司直，我之周昌也。&rdquo;</p><p>㈠先贤行状曰：d雅亮公正，在官清恪。其典选举，拔贞实，斥华伪，进逊行，抑阿党。诸宰官治民功绩不著而私财丰足者，皆免黜停废，久不选用。于时四海翕然，莫不励行。至乃长吏还者，垢面羸衣，常乘柴车。军吏入府，朝服徒行。人拟壶飧之e，家象濯缨之操，贵者无秽欲之累，贱者绝奸货之求，吏e于上，俗移乎下，民到于今称之。</p><p>崔琰既死，d内不悦。后有白d者：&ldquo;出见黥面反者，其妻子没为官奴婢，d言曰&lsquo;使天不雨者盖此也&rsquo;。&rdquo;太祖大怒，收d付狱。大理锺繇诘d曰：&ldquo;自古圣帝明王，罪及妻子。书云：&lsquo;左不共左，右不共右，予则孥戮女。&rsquo;司寇之职，男子入于罪隶，女子入于舂恕：郝桑罪人妻子没为奴婢，黥面。汉法所行黥墨之刑，存於古典。今真奴婢祖先有罪，虽历百世，犹有黥面供官，一以宽良民之命，二以宥并罪之辜。此何以负於神明之意，而当致旱？案典谋，急a寒若，舒a燠若，宽则亢阳，所以为旱。d之吐言，以为宽邪，以为急也？急当阴霖，何以反旱？成汤圣世，野无生草，周宣令主，旱魃为虐。亢旱以来，积三十年，归咎黥面，为相值不？卫人伐邢，师兴而雨，罪恶无徵，何以应天？d讥谤之言，流於下民，不悦之声，上闻圣听。d之吐言，势不独语，时见黥面，凡为几人？黥面奴婢，所识知邪？何缘得见，对之叹言？时以语谁？见答云何？以何日月？於何处所？事已发露，不得隐欺，具以状对。&rdquo;d曰：&ldquo;臣闻萧生缢死，困於石显；贾子放外，谗在绛、灌；白起赐剑於杜邮；晁错致诛於东市；伍员绝命於吴都：斯数子者，或妒其前，或害其后。臣垂龆执简，累勤取官，职在机近，人事所窜。属臣以私，无势不绝，语臣以冤，无细不理。人情淫利，为法所禁，法禁于利，势能害之。青蝇横生，为臣作谤，谤臣之人，势不在他。昔王叔、陈生争正王廷，宣子平理。命举其契，是非有宜，曲直有所，春秋嘉焉，是以书之。臣不言此，无有时、人。说臣此言，必有徵要。乞蒙宣子之辨，而求王叔之对。若臣以曲闻，即刑之日，方之安驷之赠；赐剑之来，比之重赏之惠。谨以状对。&rdquo;时桓阶、和洽进言救d。d遂免黜，卒于家。㈠太祖赐棺器钱帛，拜子机郎中。</p><p></p> 