 <p>㈡魏书曰：是日，景王承皇太后令，诏公卿中朝大臣会议，群臣失色。景王流涕曰：&ldquo;皇太后令如是，诸君其若王室何！&rdquo;咸曰：&ldquo;昔伊尹放太甲以宁 殷，霍光废昌邑以安汉，夫权定社稷以济四海，二代行之于古，明公当之于今，今日之事，亦唯公命。&rdquo;景王曰：&ldquo;诸君所以望师者重，师安所避之？&rdquo;于是乃与群 臣共为奏永宁宫曰：&ldquo;守尚书令太尉长社侯臣孚、大将军武阳侯臣师、司徒万岁亭侯臣柔、司空文阳亭侯臣冲、行征西安东将军新城侯臣昭、光禄大夫关内侯臣邕、 太常臣晏、卫尉昌邑侯臣伟、太仆臣嶷、廷尉定陵侯臣(繁)[毓]、大鸿胪臣芝、大司农臣祥、少府臣(褒)[袤]、永宁卫尉臣(祯)[桢]、永宁太仆臣 (闳)[阁]、大长秋臣模、司隶校尉颍昌侯臣曾、河南尹兰陵侯臣肃、城门校尉臣虑、中护军永安亭侯臣望、武卫将军安寿亭侯臣演、中坚将军平原侯臣德、中垒 将军昌武亭侯臣M、屯骑校尉关内侯臣陔、步兵校尉临晋侯臣建、射声校尉安阳乡侯臣温、越骑校尉睢阳侯臣初、长水校尉关内侯臣超、侍中臣小同、臣、臣酆、 博平侯臣表、侍中中书监安阳亭侯臣诞、散骑常侍臣、臣仪、关内侯臣芝、尚书仆射光禄大夫高乐亭侯臣毓、尚书关内侯臣观、臣嘏、长合乡侯臣亮、臣赞、臣 骞、中书令臣康、御史中丞臣钤、博士臣范、臣峻等稽首言：臣等闻天子者，所以济育群生，永安万国，三祖勋烈，光被六合。皇帝即位，纂继洪业，春秋已长，未 亲万机，耽淫内宠，沉漫女色，废捐讲学，弃辱儒士，日延小优郭怀、袁信等于建始芙蓉殿前裸袒游戏，使与保林女尚等为乱，亲将后宫瞻观。又于广望观上，使 怀、信等于观下作辽东妖妇，嬉亵过度，道路行人掩目，帝于观上以为燕笑。于陵云台曲中施帷，见九亲妇女，帝临宣曲观，呼怀、信使入帷共饮酒。怀、信等更行 酒，妇女皆醉，戏侮无别。使保林李华、刘勋等与怀、信等戏，清商令令狐景呵华、勋曰：&lsquo;诸女，上左右人，各有官职，何以得尔？&rsquo;华、勋数谗毁景。帝常喜以 弹弹人，以此恚景，弹景不避首目。景语帝曰：&lsquo;先帝持门户急，今陛下日将妃后游戏无度，至乃共观倡优，裸袒为乱，不可令皇太后闻。景不爱死，为陛下计 耳。&rsquo;帝言：&lsquo;我作天子，不得自在邪？太后何与我事！&rsquo;使人烧铁灼景，身体皆烂。甄后崩后，帝欲立王贵人为皇后。太后更欲外求，帝恚语景等：&lsquo;魏家前后立 皇后，皆从所爱耳，太后必违我意，知我当往不也？&rsquo;后卒待张皇后疏薄。太后遭(合)[合]阳君丧，帝日在后园，倡优音乐自若，不数往定省。清商丞庞熙谏 帝：&lsquo;皇太后至孝，今遭重忧，水浆不入口，陛下当数往宽慰，不可但在此作乐。&rsquo;帝言：&lsquo;我自尔，谁能奈我何？&rsquo;皇太后还北宫，杀张美人及禺婉，帝恚望，语 景等：&lsquo;太后横杀我所宠爱，此无复母子恩。&rsquo;数往至故处啼哭，私使暴室厚殡棺，不令太后知也。每见九亲妇女有美色，或留以付清商。帝至后园竹间戏，或与从 官携手共行。熙白：&lsquo;从官不宜与至尊相提挈。&rsquo;帝怒，复以弹弹熙。日游后园，每有外文书入，帝不省，左右曰&lsquo;出&rsquo;，帝亦不索视。太后令帝常在式干殿上讲 学，不欲，使行来，帝径去；太后来问，辄诈令黄门答言&lsquo;在&rsquo;耳。景、熙等畏恐，不敢复止，更共谄媚。帝肆行昏淫，败人伦之□，乱男女之节，恭孝弥颓，凶德 盛。臣等忧惧倾覆天下，危坠社稷，虽杀身毙命不足以塞责。今帝不可以承天绪，臣请依汉霍光故事，收帝玺绶。帝本以齐王践祚，宜归藩于齐。使司徒臣柔持 节，与有司以太牢告祀宗庙。臣谨昧死以闻。&rdquo;奏可。</p><p>注㈢魏略曰：景王将废帝，遣郭芝入白太后，太后与帝对坐。芝谓帝曰：&ldquo;大将军欲废陛下，立彭城王据。&rdquo;帝乃起去。太后不悦。芝曰：&ldquo;太后有子不 能教，今大将军意已成，又勒兵于外以备非常，但当顺旨，将复何言！&rdquo;太后曰：&ldquo;我欲见大将军，口有所说。&rdquo;芝曰：&ldquo;何可见邪？但当速取玺绶。&rdquo;太后意折， 乃遣傍侍御取玺绶着坐侧。芝出报景王，景王甚欢。又遣使者授齐王印绶，当出就西宫。帝受命，遂载王车，与太后别，垂涕，始从太极殿南出，群臣送者数十人， 太尉司马孚悲不自胜，余多流涕。王出后，景王又使使者请玺绶。太后曰：&ldquo;彭城王，我之季叔也，今来立，我当何之！且明皇帝当绝嗣乎？吾以为高贵乡公者，文 皇帝之长孙，明皇帝之弟子，于礼，小宗有后大宗之义，其详议之。&rdquo;景王乃更召群臣，以皇太后令示之，乃定迎高贵乡公。是时太常已发二日，待玺绶于温。事 定，又请玺绶。太后令曰：&ldquo;我见高贵乡公，小时识之，明日我自欲以玺绶手授之。&rdquo;</p><p>丁丑，令曰：&ldquo;东海王霖，高祖文皇帝之子。霖之诸子，与国至亲，高贵乡公髦有大成之量，其以为明皇帝嗣。&rdquo;㈠</p><p>㈠魏书曰：景王复与群臣共奏永宁宫曰：&ldquo;臣等闻人道亲亲故尊祖，尊祖故敬宗。礼，大宗无嗣，则择支子之贤者；为人后者，为之子也。东海定王子高 贵乡公，文皇帝之孙，宜承正统，以嗣烈祖明皇帝后。率土有赖，万邦幸甚，臣请征公诣洛阳宫。&rdquo;奏可。使中护军望、兼太常河南尹肃持节，与少府(褒) [袤]、尚书亮、侍中表等奉法驾，迎公于元城。</p><p>魏世谱曰：晋受禅，封齐王为邵陵县公。年四十三，泰始十年薨，谥曰厉公。</p><p>高贵乡公讳髦，字彦士，文帝孙，东海定王霖子也。正始五年，封郯县高贵乡公。少好学，夙成。齐王废，公卿议迎立公。十月己丑，公至于玄武馆，群 臣奏请舍前殿，公以先帝旧处，避止西厢；群臣又请以法驾迎，公不听。庚寅，公入于洛阳，群臣迎拜西掖门南，公下舆将答拜，傧者请曰：&ldquo;仪不拜。&rdquo;公曰： &ldquo;吾人臣也。&rdquo;遂答拜。至止车门下舆。左右曰：&ldquo;旧乘舆入。&rdquo;公曰：&ldquo;吾被皇太后征，未知所为！&rdquo;遂步至太极东堂，见于太后。其日即皇帝位于太极前殿，百 僚陪位者欣欣焉。㈠诏曰：&ldquo;昔三祖神武圣德，应天受祚。齐王嗣位，肆行非度，颠覆厥德。皇太后深惟社稷之重，延纳宰辅之谋，用替厥位，集大命于余一人。以 眇眇之身，托于王公之上，夙夜祗畏，惧不能嗣守祖宗之大训，恢中兴之弘业，战战兢兢，如临于谷。今群公卿士股肱之辅，四方征镇宣力之佐，皆积德累功，忠勤 帝室；庶凭先祖先父有德之臣，左右小子，用保V皇家，俾朕蒙，垂拱而治。盖闻人君之道，德厚侔天地，润泽施四海，先之以慈爱，示之以好恶，然后教化行于 上，兆民听于下。朕虽不德，昧于大道，思与宇内共臻兹路。书不云乎：&lsquo;安民则惠，黎民怀之。&rsquo;&rdquo;大赦，改元。减乘舆服御，后宫用度，及罢尚方御府百工技巧 靡丽无益之物。</p><p>㈠魏氏春秋曰：公神明爽b，德音宣朗。罢朝，景王私曰：&ldquo;上何如主也？&rdquo;钟会对曰：&ldquo;才同陈思，武类太祖。&rdquo;景王曰：&ldquo;若如卿言，社稷之福也。&rdquo;</p><p>正元元年冬十月壬辰，遣侍中持节分适四方，观风俗，劳士民，察h枉失职者。癸巳，假大将军司马景王黄钺，入朝不趋，奏事不名，剑履上殿。戊戌，黄龙见于邺井中。甲辰，命有司论废立定策之功，封爵、增邑、进位、班赐各有差。</p><p>二年春正月乙丑，镇东将军毋丘俭、扬州刺史文钦反。(戊戌)[戊寅]，大将军司马景王征之。癸未，车骑将军郭淮薨。闰月己亥，破钦于乐嘉。钦遁 走，遂奔吴。甲辰，(安风淮津)[安风津]都尉斩俭，传首京都。㈠壬子，复特赦淮南士民诸为俭、钦所诖误者。以镇南将军诸葛诞为镇东大将军。司马景王薨于 许昌。二月丁巳，以卫将军司马文王为大将军，录尚书事。</p><p>㈠世语曰：大将军奉天子征俭，至项；俭既破，天子先还。</p><p>臣松之检诸书都无此事，至诸葛诞反，司马文王始挟太后及帝与俱行耳。故发诏引汉二祖及明帝亲征以为前比，知明帝已后始有此行也。案张[、虞溥、 郭颁皆晋之令史，[、颁出为官长，溥，鄱阳内史。[撰后汉纪，虽似未成，辞藻可观。溥着江表传，亦粗有条贯。惟颁撰魏晋世语，蹇乏全无宫商，最为鄙劣，以 时有异事，故颇行于世。干宝、孙盛等多采其言以为晋书，其中虚错如此者，往往而有之。</p><p>甲子，吴大将孙峻等众号十万至寿春，诸葛诞拒击破之，斩吴左将军留赞，献捷于京都。三月，立皇后卞氏，大赦。夏四月甲寅，封后父卞隆为列侯。甲戌，以征南大将军王昶为骠骑将军。秋七月，以征东大将军胡遵为卫将军，镇东大将军诸葛诞为征东大将军。</p><p>八月辛亥，蜀大将军姜维寇狄道，雍州刺史王经与战洮西，经大败，还保狄道城。辛未，以长水校尉邓艾行安西将军，与征西将军陈泰并力拒维。戊辰， 复遣太尉司马孚为后继。九月庚子，讲尚书业终，赐执经亲授者司空郑冲、侍中郑小同等各有差。甲辰，姜维退还。冬十月，诏曰：&ldquo;朕以寡德，不能式遏寇虐，乃 令蜀贼陆梁边陲。洮西之战，至取负败，将士死亡，计以千数，或没命战场，h魂不反，或牵掣虏手，流离异域，吾深痛愍，为之悼心。其令所在郡典农及安抚夷二 护军各部大吏慰恤其门户，无差赋役一年；其力战死事者，皆如旧科，勿有所漏。&rdquo;</p><p>十一月甲午，以陇右四郡及金城，连年受敌，或亡叛投贼，其亲戚留在本土者不安，皆特赦之。癸丑，诏曰：&ldquo;往者洮西之战，将吏士民或临陈战亡，或沈溺洮水，骸骨不收，弃于原野，吾常痛之。其告征西、安西将军，各令部人于战处及水次钩求尸丧，收敛藏埋，以慰存亡。&rdquo;</p><p>甘露元年春正月辛丑，青龙见轵县井中。乙巳，沛王林薨。㈠</p><p>㈠魏氏春秋曰：二月丙辰，帝宴群臣于太极东堂，与侍中荀、尚书崔赞、袁亮、钟毓、给事中中书令虞松等并讲述礼典，遂言帝王优劣之差。帝慕夏少 康，因问等曰：&ldquo;有夏既衰，后相殆灭，少康收集夏众，复禹之绩，高祖拔起陇亩，驱帅豪b，芟夷秦、项，包举□内，斯二主可谓殊才异略，命世大贤者也。考 其功德，谁宜为先？&rdquo;等对曰：&ldquo;夫天下重器，王者天授，圣德应期，然后能受命创业。至于阶缘前绪，兴复旧绩，造之与因，难易不同。少康功德虽美，犹为中 兴之君，与世祖同流可也。至如高祖，臣等以为优。&rdquo;帝曰：&ldquo;自古帝王，功德言行，互有高下，未必创业者皆优，绍继者咸劣也。汤、武、高祖虽俱受命，贤圣之 分，所觉县殊。少康、殷宗中兴之美，夏启、周成守文之盛，论德较实，方诸汉祖，吾见其优，未闻其劣；顾所遇之时殊，故所名之功异耳。少康生于灭亡之后，降 为诸侯之隶，崎岖逃难，仅以身免，能布其德而兆其谋，卒灭过、戈，克复禹绩，祀夏配天，不失旧物，非至德弘仁，岂济斯勋？汉祖因土崩之势，仗一时之权，专 任智力以成功业，行事动静，多违圣检；为人子则数危其亲，为人君则囚系贤相，为人父则不能卫子；身没之后，社稷几倾，若与少康易时而处，或未能复大禹之绩 也。推此言之，宜高夏康而下汉祖矣。诸卿具论详之。&rdquo;翌日丁巳，讲业既毕，、亮等议曰：&ldquo;三代建国，列土而治，当其衰弊，无土崩之势，可怀以德，难屈以 力。逮至战国，强弱相兼，去道德而任智力。故秦之弊可以力争。少康布德，仁者之英也；高祖任力，智者之b也。仁智不同，二帝殊矣。诗、书述殷中宗、高宗， 皆列大雅，少康功美过于二宗，其为大雅明矣。少康为优，宜如诏旨。&rdquo;赞、毓、松等议曰：&ldquo;少康虽积德累仁，然上承大禹遗泽余庆，内有虞、仍之援，外有靡、 艾之助，寒浞谗慝，不德于民，浇、s无亲，外内弃之，以此有国，盖有所因。至于汉祖，起自布衣，率乌合之士，以成帝者之业。论德则少康优，课功则高祖多， 语资则少康易，校时则高祖难。&rdquo;帝曰：&ldquo;诸卿论少康因资，高祖创造，诚有之矣，然未知三代之世，任德济勋如彼之难，秦、项之际，任力成功如此之易。且太上 立德，其次立功，汉祖功高，未若少康盛德之茂也。且夫仁者必有勇，诛暴必用武，少康武烈之威，岂必降于高祖哉？但夏书沦亡，旧文残缺，故勋美阙而罔载，唯 有伍员粗述大略，其言复禹之绩，不失旧物，祖述圣业，旧章不愆，自非大雅兼才，孰能与于此，向令坟、典具存，行事详备，亦岂有异同之论哉？&rdquo;于是群臣咸悦 服。中书令松进曰：&ldquo;少康之事，去世久远，其文昧如，是以自古及今，议论之士莫有言者，德美隐而不宣。陛下既垂心远鉴，考详古昔，又发德音，赞明少康之 美，使显于千载之上，宜录以成篇，永垂于后。&rdquo;帝曰：&ldquo;吾学不博，所闻浅狭，惧于所论，未获其宜；纵有可采，亿则屡中，又不足贵，无乃致笑后贤，彰吾昧 乎！&rdquo;于是侍郎钟会退论次焉。</p><p>夏四月庚戌，赐大将军司马文王兖冕之服，赤舄副焉。</p><p>丙辰，帝幸太学，问诸儒曰：&ldquo;圣人幽赞神明，仰观俯察，始作八卦，后圣重之为六十四，立爻以极数，凡斯大义，罔有不备，而夏有连山，殷有归藏， 周曰周易，易之书，其故何也？&rdquo;易博士淳于俊对曰：&ldquo;包羲因燧皇之图而制八卦，神农演之为六十四，黄帝、尧、舜通其变，三代随时，质文各繇其事。故易者， 变易也，名曰连山，似山出内〔云〕气，连天地也；归藏者，万事莫不归藏于其中也。&rdquo;帝又曰：&ldquo;若使包羲因燧皇而作易，孔子何以不云燧人氏没包羲氏作乎？&rdquo; 俊不能答。帝又问曰：&ldquo;孔子作彖、象，郑玄作注，虽圣贤不同，其所释经义一也。今彖、象不与经文相连，而注连之，何也？&rdquo;俊对曰；&ldquo;郑玄合彖、象于经者， 欲使学者寻省易了也。&rdquo;帝曰：&ldquo;若郑玄合之，于学诚便，则孔子曷为不合以了学者乎？&rdquo;俊对曰：&ldquo;孔子恐其与文王相乱，是以不合，此圣人以不合为谦。&rdquo;帝 曰：&ldquo;若圣人以不合为谦，则郑玄何独不谦邪？&rdquo;俊对曰：&ldquo;古义弘深，圣问奥远，非臣所能详尽。&rdquo;帝又问曰：&ldquo;系辞云&lsquo;黄帝、尧、舜垂衣裳而天下治&rsquo;，此包 羲、神农之世为无衣裳。但圣人化天下，何殊异尔邪？&rdquo;俊对曰：&ldquo;三皇之时，人寡而禽兽众，故取其羽皮而天下用足，及至黄帝，人众而禽兽寡，是以作为衣裳以 济时变也。&rdquo;帝又问：&ldquo;干为天，而复为金，为玉，为老马，与细物并邪？&rdquo;俊对曰：&ldquo;圣人取象，或远或近，近取诸物，远则天地。&rdquo;</p><p>讲易毕，复命讲尚书。帝问曰：&ldquo;郑玄曰&lsquo;稽古同天，言尧同于天也&rsquo;。王肃云&lsquo;尧顺考古道而行之&rsquo;。二义不同，何者为是？&rdquo;博士庾峻对曰：&ldquo;先儒 所执，各有乖异，臣不足以定之。然洪范称&lsquo;三人占，从二人之言&rsquo;。贾、马及肃皆以为&lsquo;顺考古道&rsquo;。以洪范言之，肃义为长。&rdquo;帝曰：&ldquo;仲尼言&lsquo;唯天为大，唯 尧则之&rsquo;。尧之大美，在乎则天，顺考古道，非其至也。今发篇开义以明圣德，而舍其大，更称其细，岂作者之意邪？&rdquo;峻对曰：&ldquo;臣奉遵师说，未喻大义，至于折 中，裁之圣思。&rdquo;次及四岳举鲧，帝又问曰：&ldquo;夫大人者，与天地合其德，与日月合其明，思无不周，明无不照，今王肃云&lsquo;尧意不能明鲧，是以试用&rsquo;。如此，圣 人之明有所未尽邪？&rdquo;峻对曰：&ldquo;虽圣人之弘，犹有所未尽，故禹曰&lsquo;知人则哲，惟帝难之&rsquo;，然卒能改授圣贤，缉熙庶绩，亦所以成圣也。&rdquo;帝曰：&ldquo;夫有始有 卒，其唯圣人。若不能始，何以为圣？其言&lsquo;惟帝难之&rsquo;，然卒能改授，盖谓知人，圣人所难，非不尽之言也。经云：&lsquo;知人则哲，能官人。&rsquo;若尧疑鲧，试之九 年，官人失叙，何得谓之圣哲？&rdquo;峻对曰：&ldquo;臣窃观经传，圣人行事不能无失，是以尧失之四凶，周公失之二叔，仲尼失之宰予。&rdquo;帝曰：&ldquo;尧之任鲧，九载无成， 汨陈五行，民用昏垫。至于仲尼失之宰予，言行之间，轻重不同也。至于周公、管、蔡之事，亦尚书所载，皆博士所当通也。&rdquo;峻对曰：&ldquo;此皆先贤所疑，非臣寡见 所能究论。&rdquo;次及&ldquo;有鳏在下曰虞舜&rdquo;，帝问曰：&ldquo;当尧之时，洪水为害，四凶在朝，宜速登贤圣济斯民之时也。舜年在既立，圣德光明，而久不进用，何也？&rdquo;峻 对曰：&ldquo;尧咨嗟求贤，欲逊己位，岳曰&lsquo;否德忝帝位&rsquo;。尧复使岳扬举仄陋，然后荐舜。荐舜之本，实由于尧，此盖圣人欲尽众心也。&rdquo;帝曰：&ldquo;尧既闻舜而不登 用，又时忠臣亦不进达，乃使狱扬仄陋而后荐举，非急于用圣恤民之谓也。&rdquo;峻对曰：&ldquo;非臣愚见所能逮及。&rdquo;</p><p></p> 