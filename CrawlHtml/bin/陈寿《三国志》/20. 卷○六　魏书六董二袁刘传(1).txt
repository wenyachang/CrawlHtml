 <p><style type="text/css">p{text-indent:2em;}</style></p><p>董卓字仲颖，陇西临洮人也。㈠少好侠，尝游羌中，尽与诸豪帅相结。后归耕于野，而豪帅有来从之者，卓与俱还，杀耕牛与相宴乐。诸豪帅感其意，归相敛，得杂畜千余头以赠卓。㈡汉桓帝末，以六郡良家子为羽林郎。卓有才武，旅力少比，双带两K，左右驰射。为军司马，从中郎将张奂征并州有功，拜郎中，赐缣九千匹，卓悉以分与吏士。迁广武令，蜀郡北部都尉，西域戊己校尉，免。征拜并州刺史、河东太守，㈢迁中郎将，讨黄巾，军败抵罪。韩遂等起凉州，复为中郎将，西拒遂。于望垣硖北，为羌、胡数万人所围，粮食乏绝。卓伪欲捕鱼，堰其还道当所渡水为池，使水s满数十里，默从堰下过其军而决堰。比羌、胡闻知追逐，水已深，不得渡。时六军上陇西，五军败绩，卓独全众而还，屯住扶风。拜前将军，封料绾睿征为并州牧。㈣</p><p>㈠英雄记曰：卓父君雅，由微官为颍川纶氏尉。有三子：长子擢，字孟高，早卒；次即卓；卓弟F字叔颖。</p><p>㈡吴书曰：郡召卓为吏，使监领盗贼。胡尝出钞，多虏民人，凉州刺史成就辟卓为从事，使领兵骑讨捕，大破之，斩获千计。并州刺史段G荐卓公府，司徒袁隗辟为掾。</p><p>㈢英雄记曰：卓数讨羌、胡，前后百余战。</p><p>㈣灵帝纪曰：中平五年，征卓为少府，敕以营吏士属左将军皇甫嵩，诣行在所。卓上言：&ldquo;凉州扰乱，鲸鲵未灭，此臣奋发命之秋。吏士踊跃，恋恩念报，各遮臣车，辞声恳恻，未得即路也。辄且行前将军事，尽心慰恤，力行陈。&rdquo;六年，以卓为并州牧，又敕以吏兵属皇甫嵩。卓复上言：&ldquo;臣掌戎十年，士卒大小，相狎弥久，恋臣畜养之恩，乐为国家奋一旦之命，乞将之州，效力边陲。&rdquo;卓再违诏敕，会为何进所召。</p><p>灵帝崩，少帝即位。大将军何进与司隶校尉袁绍谋诛诸阉官，太后不从。进乃召卓使将兵诣京师，并密令上书曰：&ldquo;中常侍张让等窃幸乘宠，浊乱海内。昔赵鞅兴晋阳之甲，以逐君侧之恶。臣辄鸣钟鼓如洛阳，即讨让等。&rdquo;欲以胁迫太后。卓未至，进败。㈠中常侍段等劫帝走小平津，卓遂将其众迎帝于北芒，还宫。㈡时进弟车骑将军苗为进众所杀，㈢进、苗部曲无所属，皆诣卓。卓又使吕布杀执金吾丁原，并其众，故京都兵权唯在卓。㈣</p><p>㈠续汉书曰：进字遂高，南阳人，太后异母兄也。进本屠家子，父曰真。真死后，进以妹倚黄门得入掖庭，有宠，光和三年立为皇后，进由是贵幸。中平元年，黄巾起，拜进大将军。</p><p>典略载卓表曰：&ldquo;臣伏惟天下所以有逆不止者，各由黄门常侍张让等侮慢天常，操擅王命，父子兄弟并据州郡，一书出门，便获千金，京畿诸郡数百万膏腴美田皆属让等，至使怨气上蒸，妖贼起。臣前奉诏讨于扶罗，将士饥乏，不肯渡河，皆言欲诣京师先诛阉竖以除民害，从台阁求乞资直。臣随慰抚，以至新安。臣闻扬汤止沸，不如灭火去薪，溃痈虽痛，胜于养肉，及溺呼船，悔之无及。&rdquo;</p><p>㈡张[汉纪曰：帝以八月庚午为诸黄门所劫，步出谷门，走至河上。诸黄门既投河死。时帝年十四，陈留王年九岁，兄弟独夜步行欲还宫，暝，逐萤火而行，数里，得民家以露车载送。辛未，公卿以下与卓共迎帝于北芒阪下。</p><p>献帝春秋曰：先是童谣曰：&ldquo;侯非侯，王非王，千乘万骑走北芒。&rdquo;卓时适至，屯显阳苑。闻帝当还，率众迎帝。</p><p>典略曰：帝望见卓兵涕泣。群公谓卓曰：&ldquo;有诏却兵。&rdquo;卓曰：&ldquo;公诸人为国大臣，不能匡正王室，至使国家播荡，何却兵之有！&rdquo;遂俱入城。</p><p>献帝纪曰：卓与帝语，语不可了。乃更与陈留王语，问祸乱由起；王答，自初至终，无所遗失。卓大喜，乃有废立意。</p><p>英雄记曰：河南中部掾闵贡扶帝及陈留王上至雒舍止。帝独乘一马，陈留王与贡共乘一马，从雒舍南行。公卿百官奉迎于北芒阪下，故太尉崔烈在前导。卓将步骑数千来迎，烈呵使避，卓骂烈曰：&ldquo;昼夜三百里来，何云避，我不能断卿头邪？&rdquo;前见帝曰：&ldquo;陛下令常侍小黄门作乱乃尔，以取祸败，为负不小邪？&rdquo;又趋陈留王，曰：&ldquo;我董卓也，从我抱来。&rdquo;乃于贡抱中取王。</p><p>英雄记曰：一本云王不就卓抱，卓与王并马而行也。</p><p>㈢英雄记云：苗，太后之同母兄，先嫁朱氏之子。进部曲将吴匡，素怨苗不与进同心，又疑其与宦官通谋，乃令军中曰：&ldquo;杀大将军者，车骑也。&rdquo;遂引兵与卓弟F共攻杀苗于朱爵阙下。</p><p>㈣九州春秋曰：卓初入洛阳，步骑不过三千，自嫌兵少，不为远近所服；率四五日，辄夜遣兵出四城门，明日陈旌鼓而入，宣言云&ldquo;西兵复入至洛中&rdquo;。人不觉，谓卓兵不可胜数。</p><p>先是，进遣骑都尉太山鲍信所在募兵，适至，信谓绍曰：&ldquo;卓拥强兵，有异志，今不早图，将为所制；及其初至疲劳，袭之可禽也。&rdquo;绍畏卓，不敢发，信遂还乡里。</p><p>于是以久不雨，策免司空刘弘而卓代之，俄迁太尉，假节钺虎贲。遂废帝为弘农王。寻又杀王及何太后。立灵帝少子陈留王，是为献帝。㈠卓迁相国，封d侯，赞拜不名，剑履上殿，又封卓母为池阳君，置家令、丞。卓既率精兵来，适值帝室大乱，得专废立，据有武库甲兵，国家珍宝，威震天下。卓性残忍不仁，遂以严刑胁众，睚眦之隙必报，人不自保。㈡尝遣军到阳城。时适二月社，民各在其社下，悉就断其男子头，驾其车牛，载其妇女财物，以所断头系车辕轴，连轸而还洛，云攻贼大获，称万岁。入开阳城门，焚烧其头，以妇女与甲兵为婢妾。至于奸乱宫人公主。其凶逆如此。</p><p>㈠献帝纪曰：卓谋废帝，会群臣于朝堂，议曰：&ldquo;大者天地，次者君臣，所以为治。今皇帝弱，不可以奉宗庙，为天下主。欲依伊尹、霍光故事，立陈留王，何如？&rdquo;尚书卢植曰：&ldquo;案尚书太甲既立不明，伊尹放之桐宫。昌邑王立二十七日，罪过千余，故霍光废之。今上富于春秋，行未有失，非前事之比也。&rdquo;卓怒，罢坐，欲诛植，侍中蔡邕劝之，得免。九月甲戌，卓复大会群臣曰：&ldquo;太后逼迫永乐太后，令以忧死，逆妇姑之礼，无孝顺之节。天子幼质，软弱不君。昔伊尹放太甲，霍光废昌邑，着在典籍，佥以为善。今太后宜如太甲，皇帝宜如昌邑。陈留王仁孝，宜即尊皇祚。&rdquo;</p><p>献帝起居注载策曰：&ldquo;孝灵皇帝不究高宗眉寿之祚，早弃臣子。皇帝承绍，海内侧望，而帝天姿轻佻，威仪不恪，在丧慢惰，衰如故焉；凶德既彰，淫秽发闻，损辱神器，忝污宗庙。皇太后教无母仪，统政荒乱。永乐太后暴崩，众论惑焉。三纲之道，天地之纪，而乃有阙，罪之大者。陈留王协，圣德伟茂，规矩邈然，丰下兑上，有尧图之表；居丧哀戚，言不及邪，岐嶷之性，有周成之懿。休声美称，天下所闻，宜承洪业，为万世统，可以承宗庙。废皇帝为弘农王。皇太后还政。&rdquo;尚书读册毕，群臣莫有言，尚书丁宫曰：&ldquo;天祸汉室，丧乱弘多。昔祭仲废忽立突，春秋大其权。今大臣量宜为社稷计，诚合天人，请称万岁。&rdquo;卓以太后见废，故公卿以下不布服，会葬，素衣而已。</p><p>㈡魏书曰：卓所愿无极，语宾客曰：&ldquo;我相，贵无上也。&rdquo;</p><p>英雄记曰：卓欲震威，侍御史扰龙宗诣卓白事，不解剑，立挝杀之，京师震动。发何苗棺，出其尸，枝解节弃于道边。又收苗母舞阳君杀之，弃尸于苑枳落中，不复收敛。</p><p>初，卓信任尚书周毖，城门校尉伍琼等，用其所举韩馥、刘岱、孔啤(张资)〔张咨〕、张邈等出宰州郡。而馥等至官，皆合兵将以讨卓。卓闻之，以为毖、琼等通情卖己，皆斩之。㈠</p><p>㈠英雄记曰：毖字仲远，武威人。琼字德瑜，汝南人。</p><p>谢承后汉书曰：伍孚字德瑜，少有大节，为郡门下书佐。其本邑长有罪，太守使孚出教，敕曹下督邮收之。孚不肯受教，伏地仰谏曰：&ldquo;君虽不君，臣不可不臣，明府奈何令孚受教，敕外收本邑长乎？更乞授他吏。&rdquo;太守奇而听之。后大将军何进辟为东曹属，稍迁侍中、河南尹、越骑校尉。董卓作乱，百僚震栗。孚着小铠，于朝服里挟佩刀见卓，欲伺便刺杀之。语阕辞去，卓送至阁中，孚因出刀刺之。卓多力，退却不中，即收孚。卓曰：&ldquo;卿欲反邪？&rdquo;孚大言曰：&ldquo;汝非吾君，吾非汝臣，何反之有？汝乱国篡主，罪盈恶大，今是吾死日，故来诛奸贼耳，恨不车裂汝于市朝以谢天下。&rdquo;遂杀孚。</p><p>谢承记孚字及本郡，则与琼同，而致死事乃与孚异也，不知孚为琼之别名，为别有伍孚也？盖未详之。</p><p>河内太守王匡，遣泰山兵屯河阳津，将以图卓。卓遣疑兵若将于平阴渡者，潜遣锐众从小平北渡，绕击其后，大破之津北，死者略尽。卓以山东豪杰并起，恐惧不宁。初平元年二月，乃徙天子都长安。焚烧洛阳宫室，悉发掘陵墓，取宝物。㈠卓至西京，为太师，号曰尚父。乘青盖金华车，爪画两N，时人号曰竿摩车。㈡卓弟F为左将军，封侯；兄子璜为侍中中军校尉典兵；宗族内外并列朝廷。㈢公卿见卓，谒拜车下，卓不为礼。召呼三台尚书以下自诣卓府启事。㈣筑d坞，高与长安城埒，积谷为三十年储，㈤云事成，雄据天下，不成，守此足以毕老。尝至d行坞，公卿已下祖道于横门外。横音光。卓豫施帐幔饮，诱降北地反者数百人，于坐中先断其舌，或斩手足，或凿眼，或镬煮之，未死，偃转杯案间，会者皆战栗亡失匕箸，而卓饮食自若。太史望气，言当有大臣戮死者。故太尉张温时为卫尉，素不善卓，卓心怨之，因天有变，欲以塞咎，使人言温与袁术交关，遂笞杀之。㈥法令苛酷，爱憎淫刑，更相被诬，冤死者千数。百姓嗷嗷，道路以目。㈦悉椎破铜人、钟，及坏五铢钱。更铸为小钱，大五分，无文章，肉好无轮郭，不磨r。于是货轻而物贵，谷一斛至数十万。自是后钱货不行。</p><p>㈠华峤汉书曰：卓欲迁长安，召公卿以下大议。司徒杨彪曰：&ldquo;昔盘庚五迁，殷民胥怨，故作三篇以晓天下之民。(而)〔今〕海内安稳，无故移都，恐百姓惊动，麋沸蚁聚为乱。&rdquo;卓曰：&ldquo;关中肥饶，故秦得并吞六国。今徙西京，设令关东豪强敢有动者，以我强兵q之，可使诣沧海。&rdquo;彪曰：&ldquo;海内动之甚易，安之甚难。又长安宫室坏败，不可卒复。&rdquo;卓曰：&ldquo;武帝时居杜陵南山下，有成瓦□数千处，引凉州材木东下以作宫室，为功不难。&rdquo;卓意不得，便作色曰：&ldquo;公欲沮我计邪？边章、韩约有书来，欲令朝廷必徙都。若大兵(来)〔东〕下，我不能复相救，公便可与袁氏西行。&rdquo;彪曰：&ldquo;西方自彪道径也，顾未知天下何如耳！&rdquo;议罢。卓敕司隶校尉宣[以灾异劾奏，因策免彪。</p><p>续汉书曰：太尉黄琬、司徒杨彪、司空荀爽俱诣卓，卓言：&ldquo;昔高祖都关中，十一世后中兴，更都洛阳。从光武至今复十一世，案石苞室谶，宜复还都长安。&rdquo;坐中皆惊愕，无敢应者。彪曰：&ldquo;迁都改制，天下大事，皆当因民之心，随时之宜。昔盘庚五迁，殷民胥怨，故作三篇以晓之。往者王莽篡逆，变乱五常，更始赤眉之时，焚烧长安，残害百姓，民人流亡，百无一在。光武受命，更都洛邑，此其宜也。今方建立圣主，光隆汉祚，而无故捐宫庙，弃园陵，恐百姓惊愕，不解此意，必麋沸蚁聚以致扰乱。石苞室谶，妖邪之书，岂可信用？&rdquo;卓作色曰：&ldquo;杨公欲沮国家计邪？关东方乱，所在贼起。崤函险固，国之重防。又陇右取材，功夫不难。杜陵南山下有孝武故陶处，作砖瓦，一朝可办。宫室官府，盖何足言！百姓小民，何足与议。若有前却，我以大兵驱之，岂得自在。&rdquo;百寮恐怖失色。琬谓卓曰：&ldquo;此大事。杨公之语，得无重思！&rdquo;卓罢坐，即日令司隶奏彪及琬，皆免官。大驾即西。卓部兵烧洛阳城外面百里。又自将兵烧南北宫及宗庙、府库、民家，城内扫地殄尽。又收诸富室，以罪恶没入其财物；无辜而死者，不可胜计。</p><p>献帝纪曰：卓获山东兵，以猪膏涂布十余匹，用缠其身，然后烧之，先从足起。获袁绍豫州从事李延，煮杀之。卓所爱胡，恃宠放纵，为司隶校尉赵谦所杀。卓大怒曰：&ldquo;我爱狗，尚不欲令人呵之，而况人乎！&rdquo;乃召司隶都官挝杀之。</p><p>㈡魏书曰：言其逼天子也。</p><p>献帝纪曰；卓既为太师，复欲称尚父，以问蔡邕。邕曰：&ldquo;昔武王受命，太公为师，辅佐周室，以伐无道，是以天下尊之，称为尚父。今公之功德诚为巍巍，宜须关东悉定，车驾东还，然后议之。&rdquo;乃止。京师地震，卓又问邕。邕对曰：&ldquo;地动阴盛，大臣u制之所致也。公乘青盖车，远近以为非宜。&rdquo;卓从之，更乘金华皂盖车也。</p><p>㈢英雄记曰：卓侍妾怀抱中子，皆封侯，弄以金紫。孙女名白，时尚未笄，封为渭阳君。于d城东起坛，从广二丈余，高五六尺，使白乘轩金华青盖车，都尉、中郎将、刺史千石在d者，各令乘轩簪笔，为白导从，之坛上，使兄子璜为使者授印绶。</p><p>㈣山阳公载记曰：初卓为前将军，皇甫嵩为左将军，俱征韩遂，各不相下。后卓征为少府并州牧，兵当属嵩，卓大怒。及为太师，嵩为御史中丞，拜于车下。卓问嵩：&ldquo;义真服未乎？&rdquo;嵩曰：&ldquo;安知明公乃至于是！&rdquo;卓曰：&ldquo;鸿鹄固有远志，但燕雀自不知耳。&rdquo;嵩曰：&ldquo;昔与明公俱为鸿鹄，不意今日变为凤皇耳。&rdquo;卓笑曰：&ldquo;卿早服，今日可不拜也。&rdquo;</p><p>张[汉纪曰：卓抵其手谓皇甫嵩曰：&ldquo;义真怖未乎？&rdquo;嵩对曰：&ldquo;明公以德辅朝廷，大庆方至，何怖之有？若淫刑以逞，将天下皆惧，岂独嵩乎？&rdquo;卓默然，遂与嵩和解。</p><p>㈤英雄记曰：d去长安二百六十里。</p><p>㈥傅子曰：灵帝时ッ怕艄伲于是太尉段G、司徒崔烈、太尉樊陵、司空张温之徒，皆入钱上千万下五百万以买三公。G数征伐有大功，烈有北州重名，温有杰才，陵能偶时，皆一时显士，犹以货取位，而况于刘嚣、唐珍、张颢之党乎！</p><p>风俗通曰：司隶刘嚣，以党诸常侍，致位公辅。</p><p>续汉书曰：唐珍，中常侍唐衡弟。张颢，中常侍张奉弟。</p><p>㈦魏书曰：卓使司隶校尉刘嚣籍吏民有为子不孝，为臣不忠，为吏不清，为弟不顺，有应此者皆身诛，财物没官。于是爱憎互起，民多冤死。</p><p>三年四月，司徒王允、尚书仆射士孙瑞、卓将吕布共谋诛卓。是时，天子有疾新愈，大会未央殿。布使同郡骑都尉李肃等，将亲兵十余人，伪着卫士服守掖门。布怀诏书。卓至，肃等格卓。卓惊呼布所在。布曰&ldquo;有诏&rdquo;，遂杀卓，夷三族。主簿田景前趋卓尸，布又杀之；凡所杀三人，余莫敢动。㈠长安士庶咸相庆贺，诸阿附卓者皆下狱死。㈡</p><p>㈠英雄记曰：时有谣言曰：&ldquo;千里草，何青青，十日卜，犹不生。&rdquo;又作董逃之歌。又有道士书布为&ldquo;吕&rdquo;字以示卓，卓不知其为吕布也。卓当入会，陈列步骑，自营至宫，朝服导引行其中。马踬不前，卓心怪欲止，布劝使行，乃衷甲而入。卓既死，当时日月清净，微风不起。F、璜等及宗族老弱悉在d，皆还，为其群下所斫射。卓母年九十，走至坞门曰&ldquo;乞脱我死&rdquo;，即斩首。袁氏门生故吏，改殡诸袁死于d者，敛聚董氏尸于其侧而焚之。暴卓尸于市。卓素肥，膏流浸地，草为之丹。守尸吏暝以为大炷，置卓脐中以为灯，光明达旦，如是积日。后卓故部曲收所烧者灰，并以一棺棺之，葬于d。卓坞中金有二三万斤，银八九万斤，珠玉锦绮奇玩杂物皆山崇阜积，不可知数。</p><p>㈡谢承后汉书曰：蔡邕在王允坐，闻卓死，有叹惜之音。允责邕曰：&ldquo;卓，国之大贼，杀主残臣，天地所不佑，人神所同疾。君为王臣，世受汉恩，国主危难，曾不倒戈，卓受天诛，而更嗟痛乎？&rdquo;便使收付廷尉。邕谢允曰：&ldquo;虽以不忠，犹识大义，古今安危，耳所厌闻，口所常玩，岂当背国而向卓也？狂瞽之词，谬出患入，愿黥首为刑以继汉史。&rdquo;公卿惜邕才，咸共谏允。允曰：&ldquo;昔武帝不杀司马迁，使作谤书，流于后世。方今国祚中衰，戎马在郊，不可令佞臣执笔在幼主左右，后令吾徒并受谤议。&rdquo;遂杀邕。</p><p>臣松之以为蔡邕虽为卓所亲任，情必不党。宁不知卓之奸凶，为天下所毒，闻其死亡，理无叹惜。纵复令然，不应反言于王允之坐。斯殆谢承之妄记也。史迁纪传，博有奇功于世，而云王允谓孝武应早杀迁，此非识者之言。但迁为不隐孝武之失，直书其事耳，何谤之有乎？王允之忠正，可谓内省不疚者矣，既无惧于谤，且欲杀邕，当论邕应死与不，岂可虑其谤己而枉戮善人哉！此皆诬罔不通之甚者。</p><p>张[汉纪曰：初，蔡邕以言事见徙，名闻天下，义动志士。及还，内宠恶之。邕恐，乃亡命海滨，往来依太山羊氏，积十年。卓为太尉，辟为掾，以高第为侍御史治书，三日中遂至尚书。后迁巴东太守，卓上留拜侍中，至长安为左中郎将。卓重其才，厚遇之。每有朝廷事，常令邕具草。及允将杀邕，时名士多为之言，允悔欲止，而邕已死。</p><p>初，卓女婿中郎将牛辅典兵别屯陕，分遣校尉李唷⒐汜、张济略陈留、颍川诸县。卓死，吕布使李肃至陕，欲以诏命诛辅。辅等逆与肃战，肃败走弘农，布诛肃。㈠其后辅营兵有夜叛出者，营中惊，辅以为皆叛，乃取金宝，独与素所厚(友)〔攴〕胡赤儿等五六人相随，u城北渡河，赤儿等利其金宝，斩首送长安。</p><p>㈠魏书曰：辅b怯失守，不能自安。常把辟兵符，以a@致其旁，欲以自强。见客，先使相者相之，知有反气与不，又筮知吉凶，然后乃见之。中郎将董越来就辅，辅使筮之，得兑下离上，筮者曰：&ldquo;火胜金，外谋内之卦也。&rdquo;实时杀越。</p><p>献帝纪云：筮人常为越所鞭，故因此以报之。</p><p>比嗟然梗辅已败，众无所依，欲各散归。既无赦书，而闻长安中欲尽诛凉州人，忧恐不知所为。用贾诩策，遂将其众而西，所在收兵，比至长安，众十余万，㈠与卓故部曲樊稠、李蒙、王方等合围长安城。十日城陷，与布战城中，布败走。嗟确疟略长安老少，杀之悉尽，死者狼籍。诛杀卓者，尸王允于市。㈡葬卓于d，大风暴雨震卓墓，水流入藏，漂其棺椁。辔车骑将军、池阳侯，领司隶校尉、假节。汜为后将军、美阳侯。稠为右将军、万年侯。唷汜、稠擅朝政。㈢济为骠骑将军、平阳侯，屯弘农。</p><p></p><p></p><p></p><p>　</p> 