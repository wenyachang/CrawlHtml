 <p>㈡王朗集载朗为大理时上主簿赵郡张登：&ldquo;昔为本县主簿，值黑山贼围郡，登与县长王隽帅吏兵七十二人直往赴救，与贼交战，吏兵散走。隽殆见害，登 手格一贼，以全隽命。又守长夏逸，为督邮所枉，登身受考掠，理逸之罪。义济二君。宜加显异。&rdquo;太祖以所急者多，未遑擢叙。至黄初初，朗又与太尉锺繇连名表 闻，兼称登在职勤劳。诏曰：&ldquo;登忠义彰著，在职功勤。名位虽卑，直亮宜显。饔膳近任，当得此吏。今以登为太官令。&rdquo;</p><p>初，建安末，孙权始遣使称O，而与刘备交兵。诏议&ldquo;当兴师与吴并取蜀不&rdquo;？朗议曰：&ldquo;天子之军，重於华、岱，诚宜坐曜天威，不动若山。假使权亲 与蜀贼相持，搏战旷日，智均力敌，兵不速决，当须军兴以成其势者，然后宜选持重之将，承寇贼之要，相时而后动，择地而后行，一举更无余事。今权之师未动， 则助吴之军无为先征。且雨水方盛，非行军动众之时。&rdquo;帝纳其计。黄初中，鹈鹕集灵芝池，诏公卿举独行君子。朗荐光禄大夫杨彪，且称疾，让位於彪。帝乃为彪 置吏卒，位次三公。诏曰：&ldquo;朕求贤於君而未得，君乃翻然称疾，非徒不得贤，更开失贤之路，增玉铉之倾。无乃居其室出其言不善，见违於君子乎！君其勿有后 辞。&rdquo;朗乃起。</p><p>孙权欲遣子登入侍，不至。是时车驾徙许昌，大兴屯田，欲举军东征。朗上疏曰：&ldquo;昔南越守善，婴齐入侍，遂为冢嗣，还君其国。康居骄黠，情不副 辞，都护奏议以为宜遣侍子，以黜无礼。且吴濞之祸，萌於子入，隗嚣之叛，亦不顾子。往者闻权有遣子之言而未至，今六军戒严，臣恐舆人未呈ブ迹当谓国家愠 於登之逋留，是以为之兴师。设师行而登乃至，则为所动者至大，所致者至细，犹未足以为庆。设其傲狠，殊无入志，惧彼舆论之未痴撸并怀伊邑。臣愚以为宜敕 别征诸将，各明奉禁令，以慎守所部。外曜烈威，内广耕稼，使泊然若山，澹然若渊，势不可动，计不可测。&rdquo;是时，帝以成军遂行，权子不至，车驾临江而还。㈠</p><p>㈠魏书曰：车驾既还，诏三公曰：&ldquo;三世为将，道家所忌。穷兵黩武，古有成戒。况连年水旱，士民损耗，而功作倍於前，劳役兼於昔，进不灭贼，退不 和民。夫屋漏在上，知之在下，然迷而知反，失道不远，过而能改，谓之不过。今将休息，栖备高山，沉权九渊，割除摈弃，投之画外。车驾当以今月中旬到谯， 淮、汉众军，亦各还反，不腊西归矣。&rdquo;</p><p>明帝即位，进封兰陵侯，增邑五百，并前千二百户。使至省文昭皇后陵，见百姓或有不足。是时方营修宫室，朗上疏曰：&ldquo;陛下即位已来，恩诏屡布， 百姓万民莫不欣欣。臣顷奉使北行，往反道路，闻众徭役，其可得蠲除省减者甚多。原陛下重留日昃之听，以计制寇。昔大禹将欲拯天下之大患，故乃先卑其宫室， 俭其衣食，用能尽有九州，弼成五服。句践欲广其御褐疆，㈠馘夫差於姑苏，故亦约其身以及家，俭其家以施国，用能囊括五湖，席卷三江，取威中国，定霸华 夏。汉之文、景亦欲恢弘祖业，增崇洪绪，故能割意於百金之台，昭俭於弋之服，内减太官而不受贡献，外省徭赋而务农桑，用能号称升平，几致刑错。孝武之所 以能奋其军势，拓其外境，诚因祖考畜积素足，故能遂成大功。霍去病，中才之将，犹以匈奴未灭，不治第宅。明恤远者略近，事外者简内。自汉之初及其中兴，皆 於金革略寝之后，然后凤阙猥`，德阳并起。今当建始之前足用列朝会，崇华之后足用序内官，华林、天渊足用展游宴，若且先成阊阖之象魏，使足用列远人之朝贡 者，城池，使足用绝逾越，成国险，其余一切，且须丰年。一以勤耕农为务，习戎备为事，则国无怨旷，户口滋息，民充兵强，而寇戎不宾，缉熙不足，未之有 也。&rdquo;转为司徒。</p><p>㈠御海吴界边戍之地名。</p><p>时屡失皇子，而后宫就馆者少，朗上疏曰：&ldquo;昔周文十五而有武王，遂享十子之祚，以广诸姬之胤。武王既老而生成王，成王是以鲜於兄弟。此二王者， 各树圣德，无以相过，比其子孙之祚，则不相如。盖生育有早晚，所产有众寡也。陛下既德祚兼彼二圣，春秋高於姬文育武之时矣，而子发未举於椒兰之奥房，O王 未繁於掖庭之众室。以成王为喻，虽未为晚，取譬伯邑，则不为夙。周礼六宫内官百二十人，而诸经常说，咸以十二为限，至於秦汉之末，或以千百为数矣。然虽弥 猥，而就时於吉馆者或甚鲜，明&lsquo;百斯男&rsquo;之本，诚在於一意，不但在於务广也。老臣ff，原国家同祚於轩辕之五五，而未及周文之二五，用为伊邑。且少小常苦 被褥泰温，泰温则不能便柔肤弱体，是以难可防护，而易用感慨。若常令少小之袍，不至於甚厚，则必咸保金石之性，而比寿於南山矣。&rdquo;帝报曰：&ldquo;夫忠至者辞 笃，爱重者言深。君既劳思虑，又手笔将顺，三复德音，欣然无量。朕继嗣未立，以为君忧，钦纳至言，思闻良规。&rdquo;朗著易、春秋、孝经、周官传，奏议论记，咸 传於世。㈠太和二年薨，谥曰成侯。子肃嗣。初，文帝分朗户邑，封一子列侯，朗乞封兄子详。</p><p>㈠魏略曰：朗本名严，后改为朗。魏书曰：朗高才博雅，而性严整慷慨，多威仪，恭俭节约，自婚姻中表礼贽无所受。常讥世俗有好施之名，而不恤穷贱，故用财以周急为先。</p><p>肃字子雍。年十八，从宋忠读太玄，而更为之解。㈠黄初中，为散骑黄门侍郎。太和三年，拜散骑常侍。四年，大司马曹真征蜀，肃上疏曰：&ldquo;前志有 之，&lsquo;千里馈粮，士有饥色，樵苏后爨，师不宿饱&rsquo;，此谓平涂之行军者也。又况於深入阻险，凿路而前，则其为劳必相百也。今又加之以霖雨，山坂峻滑，众逼而 不展，粮县而难继，实行军者之大忌也。闻曹真发已逾月而行裁半谷，治道功夫，战士悉作。是贼偏得以逸而待劳，乃兵家之所惮也。言之前代，则武王伐纣，出关 而复还；论之近事，则武、文征权，临江而不济。岂非所谓顺天知时，通於权变者哉！兆民知圣上以水雨艰剧之故，休而息之，后日有衅，乘而用之，则所谓悦以犯 难，民忘其死者矣。&rdquo;於是遂罢。又上疏：&ldquo;宜遵旧礼，为大臣发哀，荐果宗庙。&rdquo;事皆施行。又上疏陈政本曰：&ldquo;除无事之位，损不急之禄，止因食之费，并从容 之官；使官必有职，职任其事，事必受禄，禄代其耕，乃往古之常式，当今之所宜也。官寡而禄厚，则公家之费鲜，进仕之志劝。各展才力，莫相倚仗。敷奏以言， 明试以功，能之与否，简在帝心。是以唐、虞之设官分职，申命公卿，各以其事，然后惟龙为纳言，犹今尚书也，以出内帝命而已。夏、殷不可得而详。甘誓曰&lsquo;六 事之人&rsquo;，明六卿亦典事者也。周官则备矣，五日视朝，公卿大夫并进，而司士辨其位焉。其记曰：&lsquo;坐而论道，谓之王公；作而行之，谓之士大夫。&rsquo;及汉之初， 依拟前代，公卿皆亲以事升朝。故高祖躬追反走之周昌，武帝遥可奉奏之汲黯，宣帝使公卿五日一朝，成帝始置尚书五人。自是陵迟，朝礼遂阙。可复五日视朝之 仪，使公卿尚书各以事进。废礼复兴，光宣圣绪，诚所谓名美而实厚者也。&rdquo;</p><p>㈠肃父朗与许靖书云：肃生於会稽。</p><p>青龙中，山阳公薨，汉主也。肃上疏曰：&ldquo;昔唐禅虞，虞禅夏，皆终三年之丧，然后践天子之尊。是以帝号无亏，君礼犹存。今山阳公承顺天命，允答民 望，进禅大魏，退处宾位。公之奉魏，不敢不尽节。魏之待公，优崇而不臣。既至其薨，榇敛之制，舆徒之饰，皆同之於王者，是故远近归仁，以为盛美。且汉总帝 皇之号，号曰皇帝。有别称帝，无别称皇，则皇是其差轻者也。故当高祖之时，土无二王，其父见在而使称皇，明非二王之嫌也。况今以赠终，可使称皇以配其 谥。&rdquo;明帝不从使称皇，乃追谥曰汉孝献皇帝。㈠</p><p>㈠孙盛曰：化合神者曰皇，德合天者曰帝。是故三皇创号，五帝次之。然则皇之为称，妙於帝矣。肃谓为轻，不亦谬乎！</p><p>臣松之以为上古谓皇皇后帝，次言三、五，先皇后帝，诚如盛言。然汉氏诸帝，虽尊父为皇，其实则贵而无位，高而无民，比之於帝，得不谓之轻乎！魏因汉礼，名号无改。孝献之崩，岂得远考古义？肃之所云，盖就汉制而为言耳。谓之为谬，乃是讥汉，非难肃也。</p><p>后肃以常侍领秘书监，兼崇文观祭酒。景初间，宫室盛兴，民失农业，期信不敦，刑杀仓卒。肃以疏曰：&ldquo;大魏承百王之极，生民无几，干戈未戢，诚宜 息民而惠之以安静遐迩之时也。夫务畜积而息疲民，在於省徭役而勤稼穑。今宫室未就，功业未讫，运漕调发，转相供奉。是以丁夫疲於力作，农者离其南亩，种谷 者寡，食谷者众，旧谷既没，新谷莫继。斯则有国之大患，而非备豫之长策也。今见作者三四万人，九龙可以安圣体，其内足以列六宫，显阳之殿，又向将毕，惟泰 极已前，功夫尚大，方向盛寒，疾M或作。诚原陛下发德音，下明诏，深愍役夫之疲劳，厚矜兆民之不赡，取常食廪之士，非急要者之用，选其丁壮，择留万人，使 一期而更之，咸知息代有日，则莫不悦以即事，劳而不怨矣。计一岁有三百六十万夫，亦不为少。当一岁成者，听且三年。分遣其余，使皆即农，无穷之计也。仓有 溢粟，民有余力：以此兴功，何功不立？以此行化，何化不成？夫信之於民，国家大宝也。仲尼曰：&lsquo;自古皆有死，民非信不立。&rsquo;夫区区之晋国，微微之重耳，欲 用其民，先示以信，是故原虽将降，顾信而归，用能一战而霸，于今见称。前车驾当幸洛阳，发民为营，有司命以营成而罢。既成，又利其功力，不以时遣。有司徒 营其目前之利，不顾经国之体。臣愚以为自今以后，傥复使民，宜明其令，使必如期。若有事以次，宁复更发，无或失信。凡陛下临时之所行刑，皆有罪之吏，宜死 之人也。然众庶不知，谓为仓卒。故原陛下下之於吏而暴其罪。钧其死也，无使@于宫掖而为远近所疑。且人命至重，难生易杀，气绝而不续者也，是以圣贤重之。 孟轲称杀一无辜以取天下，仁者不为也。汉时有犯跸惊乘舆马者，廷尉张释之奏使罚金，文帝怪其轻，而释之曰：&lsquo;方其时，上使诛之则已。今下廷尉。廷尉，天下 之平也，一倾之，天下用法皆为轻重，民安所措其手足？&rsquo;臣以为大失其义，非忠臣所宜陈也。廷尉者，天子之吏也，犹不可以失平，而天子之身，反可以惑谬乎？ 斯重於为己，而轻於为君，不忠之甚也。周公曰：&lsquo;天子无戏言；言则史书之，工诵之，士称之。&rsquo;言犹不戏，而况行之乎？故释之之言不可不察，周公之戒不可不 法也。&rdquo;又陈&ldquo;诸鸟兽无用之物，而有刍谷人徒之费，皆可蠲除。&rdquo;</p><p>帝尝问曰：&ldquo;汉桓帝时，白马令李云上书言：&lsquo;帝者，谛也。是帝欲不谛。&rsquo;当何得不死？&rdquo;肃对曰：&ldquo;但为言失逆顺之节。原其本意，皆欲尽心，念存 补国。且帝者之威，过於雷霆，杀一匹夫，无异蝼蚁。宽而宥之，可以示容受切言，广德宇於天下。故臣以为杀之未必为是也。&rdquo;帝又问：&ldquo;司马迁以受刑之故，内 怀隐切，著史记非贬孝武，令人切齿。&rdquo;对曰：&ldquo;司马迁记事，不虚美，不隐恶。刘向、扬雄服其善叙事，有良史之才，谓之实录。汉武帝闻其述史记，取孝景及己 本纪览之，於是大怒，削而投之。於今此两纪有录无书。后遭李陵事，遂下迁蚕室。此为隐切在孝武，而不在於史迁也。&rdquo;</p><p>正始元年，出为广平太守。公事徵还，拜议郎。顷之，为侍中，迁太常。时大将军曹爽专权，任用何晏、邓r等。肃与太尉蒋济、司农桓范论及时政，肃 正色曰：&ldquo;此辈即弘恭、石显之属，复称说邪！&rdquo;爽闻之，戒何晏等曰：&ldquo;当共慎之！公卿已比诸君前世恶人矣。&rdquo;坐宗庙事免。后为光禄勋。时有二鱼长尺，集于 武库之屋，有司以为吉祥。肃曰：&ldquo;鱼生於渊而亢於屋，介鳞之物失其所也。边将其殆有弃甲之变乎？&rdquo;其后果有东关之败。徙为河南尹。嘉平六年，持节兼太常， 奉法驾，迎高贵乡公于元城。是岁，白气经天，大将军司马景王问肃其故，肃答曰：&ldquo;此蚩尤之旗也，东南其有乱乎？君若己以安百姓，则天下乐安者归德，唱乱 者先亡矣。&rdquo;明年春，镇东将军丘俭、扬州刺史文钦反，景王谓肃曰：&ldquo;霍光感夏侯胜之言，始重儒学之士，良有以也。安国宁主，其术焉在？&rdquo;肃曰：&ldquo;昔关羽 率荆州之众，降于禁於汉滨，遂有北向争天下之志。后孙权袭取其将士家属，羽士众一旦瓦解。今淮南将士父母妻子皆在内州，但急往御卫，使不得前，必有关羽土 崩之势矣。&rdquo;景王从之，遂破俭、钦。后迁中领军，加散骑常侍，增邑三百，并前二千二百户。甘露元年薨，门生者以百数。追赠卫将军，谥曰景侯。子恽嗣。 恽薨，无子，国绝。景元四年，封肃子恂为兰陵侯。咸熙中，开建五等，以肃著勋前朝，改封恂为□子。㈠</p><p>㈠世语曰：恂字(子良大)〔良夫〕，有通识，在朝忠正。历河南尹、侍中，所居有称。乃心存公，有匪躬之节。鬲令袁毅馈以骏马，知其贪财，不受。 毅竟以黩货而败。建立二学，崇明五经，皆恂所建。卒时年四十余，赠车骑将军。肃女m司马文王，即文明皇后，生晋武帝、齐献王攸。</p><p>晋诸公赞曰：恂兄弟八人。其达者，虔字恭祖，以功旨称，位至尚书。弟恺，字君夫，少有才力而无行检，与卫尉石崇友善，俱以豪侈竞於世，终於后将军。虔子康、隆，仕亦宦达，为后世所重。</p><p>初，肃善贾、马之学，而不好郑氏，采会同异，为尚书、诗、论语、三礼、左氏解，及撰定父朗所作易传，皆列於学官。其所论朝廷典制、郊祀、宗 庙、丧纪、轻重，凡百余篇。时乐安孙叔然，㈠受学郑玄之门，人称东州大儒。徵为秘书监，不就。肃集圣证论以讥短玄，叔然而释之，及作周易、春秋例，毛 诗、礼记、春秋三传、国语、尔雅诸注，又注书十余篇。自魏初徵士敦煌周生烈，㈡明帝时大司农弘农董遇等，亦历注经传，颇传於世。㈢</p><p>㈠臣松之案叔然与晋武帝同名，故称其字。</p><p>㈡臣松之案此人姓周生，名烈。何晏论语集解有烈义例，余所著述，见晋武帝中经簿。</p><p>㈢魏略曰：遇字季直，性质讷而好学。兴平中，关中扰乱，与兄季中依将军段煨。采稆负贩，而常挟持经书，投间习读。其兄笑之而遇不改。及建安初， 王纲小设，郡举孝廉，稍迁黄门侍郎。是时，汉帝委政太祖，遇旦夕侍讲，为天子所爱信。至二十二年，许中百官矫制，遇虽不与谋，犹被录诣，转为冗散。常从 太祖西征，道由孟津，过弘农王冢。太祖疑欲谒，顾问左右，左右莫对，遇乃越第进曰：&ldquo;春秋之义，国君即位未逾年而卒，未成为君。弘农王即阼既浅，又为暴臣 所制，降在O国，不应谒。&rdquo;太祖乃过。黄初中，出为郡守。明帝时，入为侍中、大司农。数年，病亡。初，遇善治老子，为老子作训注。又善左氏传，更为作朱墨 别异。人有从学者，遇不肯教，而云&ldquo;必当先读百遍&rdquo;。言&ldquo;读书百遍而义自见&rdquo;。从学者云：&ldquo;苦渴无日。&rdquo;遇言&ldquo;当以三余&rdquo;。或问三余之意，遇言&ldquo;冬者岁之 余，夜者日之余，阴雨者时之余也&rdquo;。由是诸生少从遇学，无传其朱墨者。</p><p>世语曰：遇子绥，位至秘书监，亦有才学。齐王坠Τ级艾，即绥之子也。</p><p>魏略以遇及贾洪、邯郸淳、薛夏、隗禧、苏林、乐详等七人为儒宗，其序曰：&ldquo;从初平之元，至建安之末，天下分崩，人怀苟且，纲纪既衰，儒道尤甚。 至黄初元年之后，新主乃复，始扫除太学之灰炭，补旧石碑之缺坏，备博士之员录，依汉甲乙以考课。申告州郡，有欲学者，皆遣诣太学。太学始开，有弟子数百 人。至太和、青龙中，中外多事，人怀避就。虽性非解学，多求诣太学。太学诸生有千数，而诸博士率皆粗疏，无以教弟子。弟子本亦避役，竟无能习学，冬来春 去，岁岁如是。又虽有精者，而台阁举格太高，加不念统其大义，而问字指墨法点注之间，百人同试，度者未十。是以志学之士，遂复陵迟，而末求浮虚者各竞逐 也。正始中，有诏议圜丘，普延学士。是时郎官及司徒领吏二万余人，虽复分布，见在京师者尚且万人，而应书与议者略无几人。又是时朝堂公卿以下四百余人，其 能操笔者未有十人，多皆相从饱食而退。嗟夫！学业沈陨，乃至於此。是以私心常区区贵乎数公者，各处荒乱之际，而能守志弥敦者也。&rdquo;</p><p>贾洪字叔业，京兆新丰人也。好学有才，而特精於春秋左传。建安初，仕郡，举计掾，应州辟。时州中自参军事以下百余人，唯洪与冯翊严苞(交)通才 学最高。洪历守三县令，所在辄开除厩舍，亲授诸生。后马超反，超劫洪，将诣华阴，使作露布。洪不获已，为作之。司徒锺繇在东，识其文，曰：&ldquo;此贾洪作 也。&rdquo;及超破走，太祖召洪署军谋掾。犹以其前为超作露布文，故不即叙。晚乃出为阴泉长。延康中，转为白马王相。善能谈戏。王彪亦雅好文学，常师宗之，过於 三卿。数岁病亡，亡时年五十余，时人为之恨仕不至二千石。而严苞亦历守二县，黄初中，以高才入为秘书丞，数奏文赋，文帝异之。出为西平太守，卒官。</p><p>薛夏字宣声，天水人也。博学有才。天水旧有姜、阎、任、赵四姓，常推於郡中，而夏为单家，不为降屈。四姓欲共治之，夏乃游逸，东诣京师。太祖宿 闻其名，甚礼遇之。后四姓又使囚遥引夏，关移颍川，收捕系狱。时太祖已在冀州，闻夏为本郡所质，抚掌曰：&ldquo;夏无罪也。汉阳罕仓庇杀之耳！&rdquo;乃告颍川使理 出之，召署军谋掾。文帝又嘉其才，黄初中为秘书丞，帝每与夏推论书传，未尝不终日也。每呼之不名，而谓之薛君。夏居甚贫，帝又顾其衣薄，解所御服袍赐之。 其后征东将军曹休来朝，时帝方与夏有所咨论，而外启休到，帝引入。坐定，帝顾夏言之於休曰：&ldquo;此君，秘书丞天水薛宣声也，宜共谈。&rdquo;其见遇如此。寻欲用 之，会文帝崩。至太和中，尝以公事移兰台。兰台自以台也，而秘书署耳，谓夏为不得移也，推使当有坐者。夏报之曰：&ldquo;兰台为外台，秘书为内阁，台、阁，一 也，何不相移之有？&rdquo;兰台屈无以折。自是之后，遂以为常。后数岁病亡，敕其子无还天水。</p><p>隗禧字子牙，京兆人也。世单家。少好学。初平中，三辅乱，禧南客荆州，不以荒扰，担负经书，每以采稆余日，则诵习之。太祖定荆州，召署军谋掾。 黄初中，为谯王郎中。王宿闻其儒者，常虚心从学。禧亦敬恭以授王，由是大得赐遗。以病还，拜郎中。年八十余，以老处家，就之学者甚多。禧既明经，又善星 官，常仰瞻天文，叹息谓鱼豢曰：&ldquo;天下兵戈尚犹未息，如之何？&rdquo;豢又常从问左氏传，禧答曰：&ldquo;欲知幽微莫若易，人伦之纪莫若礼，多识山川草木之名莫若诗， 左氏直相斫书耳，不足精意也。&rdquo;豢因从问诗，禧说齐、韩、鲁、毛四家义，不复执文，有如讽诵。又撰作诸经解数十万言，未及缮写而得聋，后数岁病亡也。其邯 郸淳事在王粲传，苏林事在刘邵、高堂隆传，乐详事在杜畿传。</p><p>鱼豢曰：学之资於人也，其犹蓝之染於素乎！故虽仲尼，犹曰&ldquo;吾非生而知之者&rdquo;，况凡品哉！且世人所以不贵学者，必见夫有&ldquo;诵诗三百而不能专对於 四方&rdquo;故也。余以为是则下科耳，不当顾中庸以上，材质m等，而加之以文乎！今此数贤者，略余之所识也。检其事能，诚不多也。但以守学不辍，乃上为帝王所 嘉，下为国家名儒，非由学乎？由是观之，学其胡可以已哉！</p><p>评曰：锺繇开达理郑华歆清纯德素，王朗文博富赡，诚皆一时之俊伟也。魏氏初祚，肇登三司，盛矣夫！王肃亮直多闻，能析薪哉！㈠</p><p>㈠刘以为肃方於事上而好下佞己，此一反也。性嗜荣贵而不求苟合，此二反也。吝惜财物而治身不秽，此三反也。</p> 