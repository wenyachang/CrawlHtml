 <p>和洽字阳士，汝南西平人也。举孝廉，大将军辟，皆不就。袁绍在冀州，遣使迎汝南士大夫。洽独以&ldquo;冀州土平民强，英桀所利，四战之地。本初乘资，虽能强大，然雄豪方起，全未可必也。荆州刘表无他远志，爱人乐士，土地险阻，山夷民弱，易依倚也&rdquo;。遂与亲旧俱南从表，表以上客待之。洽曰：&ldquo;所以不从本初，辟争地也。昏世之主，不可黩近，久而阽危，㈠必有谗慝间其中者。&rdquo;遂南度武陵。</p><p>㈠臣松之案汉书文纪曰&ldquo;阽於死亡&rdquo;，食货志曰&ldquo;阽危若是&rdquo;，注曰。&ldquo;阽音盐，如屋檐，近边欲堕之意也。&rdquo;一曰&ldquo;临危曰阽&rdquo;。</p><p>太祖定荆州，辟为丞相掾属。时毛d、崔琰并以忠清质拢其选用先尚俭节。洽言曰：&ldquo;天下大器，在位与人，不可以一节(俭)〔检〕也。俭素过中，自以处身则可，以此节格物，所失或多。今朝廷之议，吏有著新衣、乘好车者，谓之不清；长吏过营，形容不饰，衣裘敝坏者，谓之廉洁。至令士大夫故@辱其衣，藏其舆服；朝府大吏，或自挈壶餐以入官寺。夫立教观俗，贵处中庸，为可继也。今崇一概难堪之行以检殊涂，勉而为之，必有疲瘁。古之大教，务在通人情而已。凡激诡之行，则容隐伪矣。&rdquo;㈠</p><p>㈠孙盛曰：昔先王御世，观民设教，虽质文因时，损益代用，至於车服礼秩，贵贱等差，其归一揆。魏承汉乱，风俗侈泰，诚宜仰思古制，训以约简，使奢不陵肆，俭足中礼，进无蜉蝣之刺，退免采莫之讥；如此则治道隆而颂声作矣。夫矫枉过正则巧伪滋生，以克训下则民志险隘，非圣王所以陶化民物，闲邪存诚之道。和洽之言，於是允矣。</p><p>魏国既建，为侍中，后有白毛d谤毁太祖，太祖见近臣，怒甚。洽陈d素行有本，求案实其事。罢朝，太祖令曰：&ldquo;今言事者白d不但谤吾也。乃复为崔琰觖望。此损君臣恩义，妄为死友怨叹，殆不可忍也。昔萧、曹与高祖并起微贱，致功立勋。高祖每在屈笮，二相恭顺，臣道益彰，所以祚及后世也。和侍中比求实之，所以不听，欲重参之耳。&rdquo;洽对曰：&ldquo;如言事者言，d罪过深重，非天地所覆载。臣非敢曲理d以枉大伦也，以d出群吏之中，特见拔擢，显在首职，历年荷宠，刚直忠公，为众所惮，不宜有此。然人情难保，要宜考，两验其实。今圣恩垂含垢之仁，不忍致之于理，更使曲直之分不明，疑自近始。&rdquo;太祖曰：&ldquo;所以不考，欲两全d及言事者耳。&rdquo;洽对曰：&ldquo;d信有谤上之言，当肆之朝；若d无此，言事者加诬大臣以误主听；二者不加检，臣窃不安。&rdquo;太祖曰：&ldquo;方有军事，安可受人言便考之邪？狐射姑刺阳处父於朝，此为君之诫也。&rdquo;</p><p>太祖克张鲁，洽陈便宜以时拔军徙民，可省置守之费。太祖未纳，其后竟徙民弃汉中。出为郎中令。文帝践阼，为光禄勋，封安城亭侯。明帝即位，进封西陵乡侯，邑二百户。</p><p>太和中，散骑常侍高堂隆奏：&ldquo;时风不至，而有休废之气，必有司不勤职事以失天常也。&rdquo;诏书谦虚引咎，博谘异同。洽以为&ldquo;民稀耕少，浮食者多。国以民为本，民以谷为命。故费一时之农，则失育命之本。是以先王务蠲烦费，以专耕农。自春夏以来，民穷於役，农业有废，百姓嚣然，时风不至，未必不由此也。消复之术，莫大於节俭。太祖建立洪业，奉师徒之费，供军赏之用，吏士丰於资食，仓府衍於谷帛，由不饰无用之宫，绝浮华之费，方今之要，固在息省劳烦之役，损除他余之务，以为军戎之储。三边守御，宜在备豫。料贼虚实，蓄士养众，算庙胜之策，明攻取之谋，详询众庶以求厥中。若谋不素定，轻弱小敌，军人数举，举而无庸，所谓&lsquo;悦武无震&rsquo;，古人之诫也。&rdquo;</p><p>转为太常，清贫守约，至卖田宅以自给。明帝闻之，加赐谷帛。薨，谥曰简侯。子(禽)〔离〕嗣。(禽)〔离〕音离。(禽)〔离〕弟(m)〔□〕，才爽开济，官至廷尉、吏部尚书。㈠</p><p>㈠晋诸公赞曰：和峤字长舆，(m)〔□〕之子也。少知名，以雅重称。常慕其舅夏侯玄之为人，厚自封植，嶷然不群。於黄门郎迁中书令，转尚书。愍怀太子初立，以峤为少保，加散骑常侍。家产丰富，拟於王公，而性至俭吝。峤同母弟郁，素无名，峤轻侮之，以此为损。卒於官，赠光禄大夫。郁以公强当世，致位尚书令。</p><p>洽同郡许混者，许劭子也。清醇有鉴识，明帝时为尚书。㈠</p><p>㈠劭字子将。汝南先贤传曰：召陵谢子微，高才远识，见劭年十八时，乃叹息曰：&ldquo;此则希世出众之伟人也。&rdquo;劭始发明樊子昭於鬻帻之肆，出虞永贤於牧竖，召李淑才乡闾之间，擢郭子瑜鞍马之吏，援杨孝祖，举和阳士，兹六贤者，皆当世之令懿也。其余中流之士，或举之於淹滞，或显之乎童齿，莫不赖劭顾叹之荣。凡所拔育，显成令德者，不可殚记。其探`伪行，抑损虚名，则周之单襄，无以尚也。劭宗人许栩，沉没荣利，致位司徒。举宗莫不匍匐栩门，承风而驱，官以贿成，惟劭不过其门。广陵(徐孟本)〔徐孟玉〕来临汝南，闻劭高名，请为功曹。饕餮放流，e士盈朝。袁绍公族好名，为濮阳长，弃官来还，有副车从骑，将入郡界，绍乃叹曰：&ldquo;吾之舆服，岂可使许子将见之乎？&rdquo;遂单车而归。辟公府掾，拜鄢陵令，方正徵，皆不就。避乱江南，所历之国，必翔而后集。终于豫章，时年四十六。有子曰混，显名魏世。</p><p>常林字伯槐，河内温人也。年七岁，有父党造门，问林：&ldquo;伯先在否？汝何不拜！&rdquo;林曰：&ldquo;虽当下客，临子字父，何拜之有？&rdquo;於是咸共嘉之。㈠太守王匡起兵讨董卓，遣诸生於属县微伺吏民罪负，便收之，考责钱谷赎罪，稽迟则夷灭宗族，以崇威严。林叔父挝客，为诸生所白，匡怒收治。举宗惶怖，不知所责多少，惧系者不救。林往见匡同县胡母彪曰：&ldquo;王府君以文武高才，临吾鄙郡。鄙郡表里山河，土广民殷，又多贤能，惟所择用。今主上幼冲，贼臣虎据，华夏震栗，雄才奋用之秋也。若欲诛天下之贼，扶王室之微，智者望风，应之若响，克乱在和，何征不捷。苟无恩德，任失其人，覆亡将至，何暇匡翼朝廷，崇立功名乎？君其藏之！&rdquo;因说叔父见拘之意。彪即书责匡，匡原林叔父。林乃避地上党，耕种山阿。当时旱蝗，林独丰收，尽呼比邻，升斗分之。，依故河间太守陈延壁。陈、冯二姓，旧族冠冕。张杨利其妇女，贪其资货。林率其宗族，为之策谋。见围六十余日，卒全堡壁。</p><p>㈠魏略曰：林少单贫。虽贫，自非手力，不取之於人。性好学，汉末为诸生，带经耕I。其妻常自r饷之，林虽在田野，其相敬如宾。</p><p>并州刺史高直砦骑都尉，林辞不受。后刺史梁习荐州界名士林及杨俊、王凌、王象、荀纬，太祖皆以为县长。林宰南和，治化有成，超迁博陵太守、幽州刺史，所在有绩。文帝为五官将，林为功曹。太祖西征，田银、苏伯反，幽、冀扇动。文帝欲亲自讨之，林曰：&ldquo;昔忝博陵，又在幽州，贼之形势，可料度也。北方吏民，乐安厌乱，服化已久，守善者多。银、伯犬羊相聚，智小谋大，不能为害。方今大军在远，外有强敌，将军为天下之镇也，轻动远举，虽克不武。&rdquo;文帝从之，遣将往伐，应时克灭。</p><p>出为平原太守、魏郡东部都尉，入为丞相东曹属。魏国既建，拜尚书。文帝践阼，迁少府，封乐阳亭侯，㈠转大司农。明帝即位，进封高阳乡侯，徙光禄勋太常。晋宣王以林乡邑耆德，每为之拜。或谓林曰：&ldquo;司马公贵重，君宜止之。&rdquo;林曰：&ldquo;司马公自欲敦长幼之叙，为后生之法。贵非吾之所畏，拜非吾之所制也。&rdquo;言者q龆退。㈡时论以林节操清峻，欲致之公辅，而林遂称疾笃。拜光禄大夫。年八十三，薨，追赠骠骑将军，葬如公礼，谥曰贞侯。子时嗣，为泰山太守，坐法诛。时弟静绍封。㈢</p><p>㈠魏略曰：林性既清白，当官又严。少府寺与鸿胪对门，时崔林为鸿胪。崔性阔达，不与林同，数数闻林挝吏声，不以为可。林夜挝吏，不胜痛，叫呼敖敖彻曙。明日，崔出门，与林车相遇，乃啁林曰：&ldquo;闻卿为廷尉，尔邪？&rdquo;林不觉答曰：&ldquo;不也。&rdquo;崔曰：&ldquo;卿不为廷尉，昨夜何故考囚乎？&rdquo;林大惭，然不能自止。</p><p>㈡魏略曰：初，林少与司马京兆善。太傅每见林，辄欲跪。林止之曰：&ldquo;公尊贵矣，止也！&rdquo;及司徒缺，太傅有意欲以林补之。案魏略此语，与本传反。臣松之以为林之为人，不畏权贵者也。论其然否，谓本传为是。</p><p>㈢案晋书，诸葛诞反，大将军东征，时坐称疾，为司马文王所法。</p><p>魏略以林及吉茂、沐并、时苗四人为清介传。</p><p>吉茂字叔常冯翊池阳人也，世为著姓。好书，不耻恶衣恶食，而耻一物之不知。建安初，关中始平，茂与扶风苏则共入武功南山，隐处精思数岁。州举茂才，除临汾令，居官清静，吏民不忍欺。转为武德侯庶子。二十二年，坐其宗人吉本等起事被收。先是科禁内学及兵书，而茂皆有，匿不送官。及其被收，不知当坐本等，顾谓其左右曰：&ldquo;我坐书也。&rdquo;会锺相国证茂、本服第已绝，故得不坐。后以茂为武陵太守，不之官。转相，以国省，拜议郎。景初中病亡。自茂修行，从少至长，冬则被裘，夏则V褐，行则步涉，食则茨藿，臣役妻子，室如悬磬。其或馈遗，一不肯受。虽不以此高人，亦心疾不义而贵且富者。先时国家始制九品，各使诸郡选置中正，差叙自公卿以下，至于郎吏，功德材行所任。茂同郡护羌校尉王琰，前数为郡守，不名为清白。而琰子嘉仕历诸县，亦复为通人。嘉时还为散骑郎，冯翊郡移嘉为中正。嘉叙茂虽在上第，而状甚下，云：&ldquo;德优能少。&rdquo;茂愠曰：&ldquo;痛乎，我效汝父子冠帻劫人邪！&rdquo;初，茂同产兄黄，以十二年中从公府掾为长陵令。是时科禁长吏擅去官，而黄闻司徒赵温薨，自以为故吏，违科奔丧，为司隶锺繇所收，遂伏法。茂时为白衣，始有清名於三辅，以为兄坐追义而死，怨怒不肯哭。至岁终，繇举茂。议者以为茂必不就，及举既到而茂就之，故时人或以茂为畏繇，或以茂为髦士也。</p><p>沐并字德信，河间人也。少孤苦，袁绍父子时，始为名吏。有志介，尝过姊，姊为杀鸡炊黍而不留也。然为人公果，不畏强御，丞相召署军谋掾。黄初中，为成皋令。校事刘肇出过县，遣人呼县吏，求索斯取Ｊ鞘被群担官无有见。未办之间，肇人从入并之x下，楹袈罾簟２⑴，因R履提刀而出，多从吏卒，欲收肇。肇觉知驱走，具以状闻。有诏：&ldquo;肇为牧司爪牙吏，而并欲收缚，无所忌惮，自恃清名邪？&rdquo;遂收欲杀之。(肇)髡决减死，刑竟复吏，由是放散十余年。至正始中，为三府长史。时吴使朱然、诸葛瑾攻围樊城，遣船兵於岘山东斫材，人兵作食，有先熟者呼后熟者，言：&ldquo;共食来。&rdquo;后熟者答言：&ldquo;不也。&rdquo;呼者曰：&ldquo;汝欲作沐德信邪？&rdquo;其名流布，播於异域如此。虽自华夏，不知者以为前世人也。为长史八年，晚出为济阴太守，召还，拜议郎。年六十余，自虑身无常，豫作终制，戒其子以俭葬，曰：&ldquo;告云、仪等：夫礼者，生民之始教，而百世之中庸也。故力行者则为君子，不务者终为小人，然非圣人莫能履其从容也。是以富贵者有骄奢之过，而贫贱者讥於固陋，於是养生送死，苟窃非礼。由斯观之，阳虎_[，甚於暴骨，桓s石椁，不如速朽。此言儒学拨乱反正、鸣鼓矫俗之大义也，未是夫穷理尽性、陶冶变化之实论也。若能原始要终，以天地为一区，万物为刍狗，该览玄通，求形景之宗，同祸福之素，一死生之命，吾有慕於道矣。夫道之为物，惟恍惟忽，寿为欺魄，夭为凫没，身沦有无，与神消息，含悦阴阳，甘梦太极。奚以棺椁为牢，衣裳为缠？尸系地下，长幽桎梏，岂不哀哉！昔庄周阔达，无所m莫；又杨王孙裸体，贵不久容耳。至夫末世，缘生怨死之徒，乃有含珠鳞柙，玉床象衽，杀人以F；垦ㄖ内，锢以絮，藉以蜃炭，千载僵燥，类神仙。於是大教陵迟，竞於厚葬，谓庄子为放荡，以王孙为戮尸，岂复识古有衣薪之鬼，而野有狐狸之h乎哉？吾以材质滓浊，@於清流。昔忝国恩，历试宰守，所在无效，代匠伤指，狼跋首尾，无以雪耻。如不可求，从吾所好。今年过耳顺，奄忽无常，苟得获没，即以吾身袭於王孙矣。上冀以赎朝之逋罪，下以亲道化之灵祖。顾尔幼昏，未知臧否，若将逐俗，抑废吾志，私称从令，未必为孝；而犯魏颗听治之贤，尔为弃父之命，谁或矜之！使死而有知，吾将尸视。&rdquo;至嘉平中，病甚。临困，又敕豫掘伞＝淦绝，令二人举尸即桑绝哭泣之声，止妇女之送，禁吊祭之宾，无设抟治粟米之奠。又戒后亡者不得入藏，不得封树。妻子皆遵之。</p><p>时苗字德胄，钜鹿人也。少清白，为人疾恶。建安中，入丞相府。出为寿春令，令行风靡。扬州治在其县，时蒋济为治中。苗以初至往谒济，济素嗜酒，m会其醉，不能见苗。苗恚恨还，刻木为人，署曰&ldquo;酒徒蒋济&rdquo;，置之墙下，旦夕射之。州郡虽知其所为不恪，然以其履行过人，无若之何。又其始之官，乘薄□音饭。车，黄寂＃布被囊。居官岁余，牛生一犊。及其去，留其犊，谓主簿曰：&ldquo;令来时本无此犊，犊是淮南所生有也。&rdquo;群吏曰：&ldquo;六畜不识父，自当随母。&rdquo;苗不听，时人皆以为激，然由此名闻天下。还为太官令，领其郡中正，定九品，於叙人才不能宽，然纪人之短，虽在久远，衔之不置。如所忿蒋济者，仕进至太尉，济不以苗前毁己为嫌，苗亦不以济贵更屈意。为令数岁，不肃而治。迁典农中郎将。年七十余，以正始中病亡也。</p><p>杨俊字季才，河内获嘉人也。受学陈留边让，让器异之。俊以兵乱方起，而河内处四达之衢，必为战场，乃扶持老弱诣京、密山间，同行者百余家。俊振济贫乏，通共有无。宗族知故为人所略作奴仆者凡六家，俊皆倾财赎之。司马宣王年十六七，与俊相遇，俊曰：&ldquo;此非常之人也。&rdquo;又司马朗早有声名，其族兄芝，众未之知，惟俊言曰：&ldquo;芝虽夙望不及朗，实理但有优耳。&rdquo;俊转避地并州。本郡王象，少孤特，为人仆隶，年十七八，见使牧羊而私读书，因被楚。俊嘉其才质，即赎象著家，聘娶立屋，然后与别。</p><p>太祖除俊曲梁长，入为丞相掾属，举茂才，安陵令，迁南阳太守。宣德教，立学校，吏民称之。徙为征南军师。魏国既建，迁中尉。太祖征汉中，魏讽反於。俊自劾诣行在所。俊以身方罪免，笺辞太子。太子不悦，曰：&ldquo;杨中尉便去，何太高远邪！&rdquo;遂被书左迁平原太守。文帝践阼，复在南阳。时王象为散骑常侍，荐俊曰：&ldquo;伏见南阳太守杨俊，秉纯粹之茂质，履忠肃之弘量，体仁足以育物，笃实足以动众，克长后进，惠训不倦，外宽内直，仁而有断。自初弹冠，所历垂化，再守南阳，恩德流著，殊邻异党，襁负而至。今境守清静，无所展其智能，宜还本朝，宣力辇毂，熙帝之载。&rdquo;</p><p>俊自少及长，以人伦自任。同郡审固、陈留卫恂本皆出自兵伍，俊资拔奖致，咸作佳士；后固历位郡守，恂御史、县令，其明鉴行义多此类也。初，临侯与俊善，太祖m嗣未定，密访群司。俊虽并论文帝、临才分所长，不m有所据当，然称临犹美，文帝常以恨之。黄初三年，车驾至宛，以不丰乐，发怒收俊。尚书仆射司马宣王、常侍王象、荀纬请俊，叩头流血，帝不许。俊曰：&ldquo;吾知罪矣。&rdquo;遂自杀。众冤痛之。㈠</p><p>㈠世语曰：俊二孙：览字公质，汝阴太守；猗字公彦，尚书：晋东海王越舅也。览子沈，字宣弘，散骑常侍。魏略曰：王象字羲伯。既为俊所知拔，果有才志。建安中，与同郡荀纬等俱为魏太子所礼待。及王粲、陈琳、阮r、路粹等亡后，新出之中，惟象才最高。魏有天下，拜象散骑侍郎，迁为常侍，封列侯。受诏撰皇览，使象领秘书监。象从延康元年始撰集，数岁成，藏於秘府，合四十余部，部有数十篇，通合八百余万字。象既性器和厚，又文采温雅，用是京师归美，称为儒宗。车驾南巡，未到宛，有诏百官不得干豫郡县。及车驾到，而宛令不解诏旨，闭门。帝闻之，忿然曰：&ldquo;吾是寇邪？&rdquo;乃收宛令及太守杨俊。诏问尚书：&ldquo;汉明帝杀几二千石？&rdquo;时象见诏文，知俊必不免。乃当帝前叩头，流血竟面，请俊减死一等。帝不答，欲释入禁中。象引帝衣，帝顾谓象曰：&ldquo;我知杨俊与卿本末耳。今听卿，是无我也。卿宁无俊邪？无我邪？&rdquo;象以帝言切，乃缩手。帝遂入，决俊法，然后乃出。象自恨不能济俊，遂发病死。</p><p></p> 