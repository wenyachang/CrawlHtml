 <p>癸丑，宣告群寮。督军御史中丞司马懿、侍御史郑浑、羊秘、鲍勋、武周等言：&ldquo;令如左。伏读太史丞许芝上符命事，臣等闻有唐世衰，天命在虞，虞氏 世衰，天命在夏；然则天地之灵，历数之运，去就之符，惟德所在。故孔子曰：&lsquo;凤鸟不至，河不出图，吾已矣夫！&rsquo;今汉室衰，自安、和、冲、质以来，国统屡 绝，桓、灵荒淫，禄去公室，此乃天命去就，非一朝一夕，其所由来久矣。殿下践阼，至德广被，格于上下，天人感应，符瑞并臻，考之旧史，未有若今日之盛。夫 大人者，先天而天弗违，后天而奉天时，天时已至而犹谦让者，舜、禹所不为也，故生民蒙救济之惠，群类受育长之施。今八方JJ，大小注望，皇天乃眷，神人同 谋，十分而九以委质，义过周文，所谓过恭也。臣妾上下，伏所不安。&rdquo;令曰：&ldquo;世之所不足者道义也，所有余者苟妄也；常人之性，贱所不足，贵所有余，故曰 &lsquo;不患无位，患所以立&rsquo;。孤虽寡德，庶自免于常人之贵。夫&lsquo;石可破而不可夺坚，丹可磨而不可夺赤&rsquo;。丹石微物，尚保斯质，况吾托士人之末列，曾受教于君子 哉？且于陵仲子以仁为富，柏成子高以义为贵，鲍焦感子贡之言，弃其蔬而槁死，薪者讥季札失辞，皆委重而弗视。吾独何人？昔周武，大圣也，使叔旦盟胶鬲于四 内，使召公约微子于共头，故伯夷、叔齐相与笑之曰：&lsquo;昔神农氏之有天下，不以人之坏自成，不以人之卑自高。&rsquo;以为周之伐殷以暴也。吾德非周武而义惭夷、 齐，庶欲远苟妄之失道，立丹石之不夺，迈于陵之所富，蹈柏成之所贵，执鲍焦之贞至，遵薪者之清节。故曰：&lsquo;三军可夺帅，匹夫不可夺志。&rsquo;吾之斯志，岂可夺 哉？&rdquo;</p><p>乙卯，册诏魏王禅代天下曰：&ldquo;惟延康元年十月乙卯，皇帝曰，咨尔魏王：夫命运否泰，依德升降，三代卜年，着于春秋，是以天命不于常，帝王不一 姓，由来尚矣。汉道陵迟，为日已久，安、顺已降，世失其序，冲、质短祚，三世无嗣，皇纲肇亏，帝典颓沮。暨于朕躬，天降之灾，遭无妄厄运之会，值炎精幽昧 之期。变兴辇毂，祸由阉宦。董卓乘衅，恶甚浇、s，劫迁省御，(太仆)[火扑]宫庙，遂使九州幅裂，强敌虎争，华夏鼎沸，蝮蛇塞路。当斯之时，尺土非复汉 有，一夫岂复朕民？幸赖武王德膺符运，奋扬神武，芟夷凶暴，清定区夏，保V皇家。今王缵承前绪，至德光昭，御衡不迷，布德优远，声教被四海，仁风扇鬼区， 是以四方效珍，人神响应，天之历数实在尔躬。昔虞舜有大功二十，而放勋禅以天下；大禹有疏导之绩，而重华禅以帝位。汉承尧运，有传圣之义，加顺灵只，绍天 明命，厘降二女，以嫔于魏。使使持节行御史大夫事太常音，奉皇帝玺绶，王其永君万国，敬御天威，允执其中，天禄永终，敬之哉？&rdquo;于是尚书令桓阶等奏曰： &ldquo;汉氏以天子位禅之陛下，陛下以圣明之德，历数之序，承汉之禅，允当天心。夫天命弗可得辞，兆民之望弗可得违，臣请会列侯诸将、群臣陪隶，发玺书，顺天 命，具礼仪列奏。&rdquo;令曰：&ldquo;当议孤终不当承之意而已。犹猎，还方有令。&rdquo;</p><p>尚书令等又奏曰：&ldquo;昔尧、舜禅于文祖，至汉氏，以师征受命，畏天之威，不敢怠遑，便即位行在所之地。今当受禅代之命，宜会百寮群司，六军之士， 皆在行位，使咸天命。营中促狭，可于平敞之处设坛场，奉答休命。臣辄与侍中常侍会议礼仪，太史官择吉日讫，复奏。&rdquo;令曰：&ldquo;吾殊不敢当之，外亦何豫事 也！&rdquo;</p><p>侍中刘M、常侍卫臻等奏议曰：&ldquo;汉氏遵唐尧公天下之议，陛下以圣德膺历数之运，天人同欢，靡不得所，宜顺灵符，速践皇阼。问太史丞许芝，今月十 七日己未直成，可受禅命，辄治坛场之处，所当施行别奏。&rdquo;令曰；&ldquo;属出见外，便设坛场，斯何谓乎？今当辞让不受诏也。但于帐前发玺书，威仪如常，且天寒， 罢作坛士使归。&rdquo;既发玺书，王令曰：&ldquo;当奉还玺绶为让章。吾岂奉此诏承此贶邪？昔尧让天下于许由、子州支甫，舜亦让于善卷、石户之农、北人无择，或退而耕 颍之阳，或辞以幽忧之疾，或远入山林，莫知其处，或携子入海，终身不反，或以为辱，自投深渊；且颜烛惧太朴之不完，守知足之明分，王子搜乐丹穴之潜处，被 熏而不出，柳下惠不以三公之贵易其介，曾参不以晋、楚之富易其仁：斯九士者，咸高节而尚义，轻富而贱贵，故书名千载，于今称焉。求仁得仁，仁岂在远？孤独 何为不如哉？义有蹈东海而逝，不奉汉朝之诏也。亟为上章还玺绶，宣之天下，使咸闻焉。&rdquo;己未，宣告群僚，下魏，又下天下。</p><p>辅国将军清苑侯刘若等百二十人上书曰：&ldquo;伏读令书，深执克让，圣意恳恻，至诚外昭，臣等有所不安。何者？石户、北人，匹夫狂狷，行不合义，事不 经见者，是以史迁谓之不然，诚非圣明所当希慕。且有虞不逆放勋之禅，夏禹亦无辞位之语，故传曰：&lsquo;舜陟帝位，若固有之。&rsquo;斯诚圣人知天命不可逆，历数弗可 辞也。伏惟陛下应干符运，至德发闻，升昭于天，是三灵降瑞，人神以和，休征杂沓，万国响应，虽欲勿用，将焉避之？而固执谦虚，违天逆众，慕匹夫之微分，背 上圣之所蹈，违经谶之明文，信百氏之穿凿，非所以奉答天命，光慰众望也。臣等昧死以请，辄整顿坛场，至吉日受命，如前奏，分别写令宣下。&rdquo;王令曰：&ldquo;昔柏 成子高辞夏禹而匿野，颜阖辞鲁币而远迹，夫以王者之重，诸侯之贵，而二子忽之，何则？其节高也。故烈士徇荣名，义夫高贞介，虽蔬食瓢饮，乐在其中。是以仲 尼师王骀，而子产嘉申徒。今诸卿皆孤股肱腹心，足以明孤，而今咸若斯，则诸卿游于形骸之内，而孤求为形骸之外，其不相知，未足多怪。亟为上章还玺绶，勿复 纷纷也。&rdquo;</p><p>辅国将军等一百二十人又奏曰：&ldquo;臣闻符命不虚见，众心不可违，故孔子曰：&lsquo;周公其为不圣乎？以天下让。是天地日月轻去万物也。&rsquo;是以舜向天下， 不拜而受命。今火德气尽，炎上数终，帝迁明德，祚隆大魏。符瑞昭h，受命既固，光天之下，神人同应，虽有虞仪凤，成周跃鱼，方今之事，未足以喻。而陛下违 天命以饰小行，逆人心以守私志，上忤皇穹眷命之旨，中忘圣人达节之数，下孤人臣翘首之望，非所以扬圣道之高衢，乘无穷之懿勋也。臣等闻事君有献可替否之 道，奉上有逆鳞固争之义，臣等敢以死请。&rdquo;令曰：&ldquo;夫古圣王之治也，至德合乾坤，惠泽均造化，礼教优乎昆虫，仁恩洽乎草木，日月所照，戴天履地含气有生之 类，靡不被服清风，沐浴玄德；是以金革不起，苛慝不作，风雨应节，祯祥触类而见。今百姓寒者未暖，饥者未饱，鳏者未室，寡者未嫁；权、备尚存，未可舞以干 戚，方将整以齐斧；戎役未息于外，士民未安于内，耳未闻康哉之歌，目未击壤之戏，婴儿未可托于高巢，余粮未可以宿于田亩：人事未备，至于此也。夜未曜景 星，治未通真人，河未出龙马，山未出象车，q荚未植阶庭，S莆未生庖厨，王母未献白环，渠搜未见珍裘：灵瑞未效，又如彼也。昔东户季子、容成、大庭、轩 辕、赫胥之君，咸得以此就功勒名。今诸卿独不可少假孤精心竭虑，以和天人，以格至理，使彼众事备，群瑞效，然后安乃议此乎，何遽相愧相迫之如是也？速为让 章，上还玺绶，无重吾不德也。&rdquo;</p><p>侍中刘M等奏曰：&ldquo;伏惟陛下以大圣之纯懿，当天命之历数，观天象则符瑞着明，考图纬则文义焕炳，察人事则四海齐心，稽前代则异世同归；而固拒禅 命，未践尊位，圣意恳恻，臣等敢不奉诏？辄具章遣使者。&rdquo;奉令曰：&ldquo;泰伯三以天下让，人无得而称焉，仲尼叹其至德，孤独何人？&rdquo;</p><p>庚申，魏王上书曰：&ldquo;皇帝陛下：奉被今月乙卯玺书，伏听册命，五内惊震，精爽散越，不知所处。臣前上还相位，退守藩国，圣恩听许。臣虽无古人量 德度身自定之志，保己存性，实其私愿。不寤陛下猥损过谬之命，发不世之诏，以加无德之臣。且闻尧禅重华，举其克谐之德，舜授文命，采其齐圣之美，犹下咨四 岳，上观璇玑。今臣德非虞、夏，行非二君，而承历数之谘，应选授之命，内自揆抚，无德以称。且许由匹夫，犹拒帝位，善卷布衣，而逆虞诏。臣虽鄙蔽，敢忘守 节以当大命，不胜至愿。谨拜章陈情，使行相国永寿少府粪土臣毛宗奏，并上玺绶。&rdquo;</p><p>辛酉，给事中博士苏林、董巴上表曰：&ldquo;天有十二次以为分野，王公之国，各有所属，周在鹑火，魏在大梁。岁星行历十二次国，天子受命，诸侯以封。 周文王始受命，岁在鹑火，至武王伐纣十三年，岁星复在鹑火，故春秋传曰：&lsquo;武王伐纣，岁在鹑火；岁之所在，即我有周之分野也。&rsquo;昔光和七年，岁在大梁，武 王始受命，(为)[于]时将讨黄巾。是岁改年为中平元年。建安元年，岁复在大梁，始拜大将军。十三年复在大梁，始拜丞相。今二十五年，岁复在大梁，陛下受 命。此魏得岁与周文王受命相应。今年青龙在庚子，诗推度灾曰：&lsquo;庚者更也，子者滋也，圣命天下治。&rsquo;又曰：&lsquo;王者布德于子，治成于丑。&rsquo;此言今年天更命圣 人制治天下，布德于民也。魏以改制天下，与(时)[诗]协矣。颛顼受命，岁在豕韦，卫居其地，亦在豕韦，故春秋传曰：&lsquo;卫，颛顼之墟也。&rsquo;今十月斗之建， 则颛顼受命之分也，始魏以十月受禅，此同符始祖受命之验也。魏之氏族，出自颛顼，与舜同祖，见于春秋世家。舜以土德承尧之火，今魏亦以土德承汉之火，于行 运，会于尧舜授受之次。臣闻天之去就，固有常分，圣人当之，昭然不疑，故尧捐骨肉而禅有虞，终无吝色，舜发陇亩而君天下，若固有之，其相受授，闲不替漏； 天下已传矣，所以急天命，天下不可一日无君也。今汉期运已终，妖异绝之已审，阶下受天之命，符瑞告征，丁宁详悉，反复备至，虽言语相喻，无以代此。今既发 诏书，玺绶未御，固执谦让，上逆天命，下违民望。臣谨案古之典籍，参以图纬，魏之行运及天道所在，即尊之验，在于今年此月，昭晰分明。唯阶下迁思易虑，以 时即位，显告天帝而告天下，然后改正朔，易服色，正大号，天下幸甚。&rdquo;令曰：&ldquo;凡斯皆宜圣德，故曰：&lsquo;苟非其人，道不虚行。&rsquo;天瑞虽彰，须德而光；吾德薄 之人，胡足以当之？今让，冀见听许，外内咸使闻知。&rdquo;</p><p>壬戌，册诏曰：&ldquo;皇帝问魏王言：遣宗奉庚申书到，所称引，闻之。朕惟汉家世u二十，年过四百，运周数终，行祚已讫，天心已移，兆民望绝，天之所 废，有自来矣。今大命有所}止，神器当归圣德，违众不顺，逆天不祥。王其体有虞之盛德，应历数之嘉会，是以祯祥告符，图谶表录，神人同应，受命咸宜。朕畏 上帝，致位于王；天不可违，众不可拂。且重华不逆尧命，大禹不辞舜位，若夫由、卷匹夫，不载圣籍，固非皇材帝器所当称慕。今使音奉皇帝玺绶，王其陟帝位， 无逆朕命，以祗奉天心焉。&rdquo;</p><p>于是尚书令桓阶等奉曰：&ldquo;今汉使音奉玺书到，臣等以为天命不可稽，神器不可渎。周武中流有白鱼之应，不待师期而大号已建，舜受大麓，桑荫未移而 已陟帝位，皆所以祗承天命，若此之速也。故无固让之义，不以守节为贵，必道信于神灵，符合于天地而已。易曰：&lsquo;其受命如响，无有远近幽深，遂知来物，非天 下之至赜，其孰能与于此？&rsquo;今陛下应期运之数，为皇天所子，而复稽滞于辞让，低回于大号，非所以则天地之道，副万国之望。臣等敢以死请，辄敕有司修治坛 场，择吉日，受禅命，发玺绶。&rdquo;令曰：&ldquo;冀三让而不见听，何汲汲于斯乎？&rdquo;</p><p>甲子，魏王上书曰：&ldquo;奉今月壬戌玺书，重被圣命，伏听册告，肝胆战悸，不知所措。天下神器，禅代重事，故尧将禅舜，纳于大麓，舜之命禹，玄圭告 功；烈风不迷，九州攸平，询事考言，然后乃命，而犹执谦让于德不嗣。况臣顽固，质非二圣，乃应天统，受终明诏；敢守微节，归志箕山，不胜大愿。谨拜表陈 情，使并奉上玺绶。&rdquo;</p><p>侍中刘M等奏曰：&ldquo;臣等闻圣帝不违时，明主不逆人，故易称通天下之志，断天下之疑。伏惟陛下体有虞之上圣，承土德之行运，当亢阳明夷之会，应汉 氏祚终之数，合契皇极，同符两仪。是以圣瑞表征，天下同应，历运去就，深切着明；论之天命，无所与议，比之时宜，无所与争。故受命之期，时清日晏，曜灵施 光，休气云蒸。是乃天道悦怿，民心欣戴，而仍见闭拒，于礼何居？且群生不可一日无主，神器不可以斯须无统，故臣有违君以成业，下有矫上以立事，臣等敢不重 以死请。&rdquo;王令曰：&ldquo;天下重器，王者正统，以圣德当之，犹有惧心，吾何人哉？且公卿未至乏主，斯岂小事，且宜以待固让之后，乃当更议其可耳。&rdquo;</p><p>丁卯，册诏魏王曰：&ldquo;天讫汉祚，辰象着明，朕祗天命，致位于王，仍陈历数于诏册，喻符运于翰墨；神器不可以辞拒，皇位不可以谦让，稽于天命，至 于再三。且四海不可以一日旷主，万机不可以斯须无统，故建大业者不拘小节，知天命者不系细物，是以舜受大业之命而无逊让之辞，圣人达节，不亦远乎！今使音 奉皇帝玺绶，王其钦承，以答天下向应之望焉。&rdquo;</p><p>相国华歆、太尉贾诩、御史大夫王朗及九卿上言曰：&ldquo;臣等被召到，伏见太史丞许芝、左中郎将李伏所上图谶、符命，侍中刘M等宣叙众心，人灵同谋。 又汉朝知陛下圣化通于神明，圣德参于虞、夏，因瑞应之备至，听历数之所在，遂献玺绶，固让尊号。能言之伦，莫不\舞，河图、洛书，天命瑞应，人事协于天 时，民言协于天叙。而陛下性秉劳谦，体尚克让，明诏恳切，未肯听许，臣妾小人，莫不伊邑。臣等闻自古及今，有天下者不常在乎一姓；考以德势，则盛衰在乎强 弱，论以终始，则废兴在乎期运。唐、虞历数，不在厥子而在舜、禹。舜、禹虽怀克让之意迫，群后执玉帛而朝之，兆民怀欣戴而归之，率土扬歌谣而咏之，故其守 节之拘，不可得而常处，达节之权，不可得而久避；是以或逊位而不吝，或受禅而不辞，不吝者未必厌皇宠，不辞者未必渴帝祚，各迫天命而不得以已。既禅之后， 则唐氏之子为宾于有虞，虞氏之傥客于夏代，然则禅代之义，非独受之者实应天福，授之者亦与有余庆焉。汉自章、和之后，世多变故，稍以陵迟，洎乎孝灵，不 恒其心，虐贤害仁，聚敛无度，政在嬖竖，视民如绚，遂令上天震怒，百姓从风如归；当时则四海鼎沸，既没则祸发宫庭，宠势并竭，帝室遂卑，若在帝舜之末节， 犹择圣代而授之，荆人抱玉璞，犹思良工而刊之，况汉国既往，莫之能匡，推器移君，委之圣哲，固其宜也。汉朝委质，既愿礼禅之速定也，天祚率土，必将有主； 主率土者，非陛下其孰能任之？所谓论德无与为比，考功无推让矣。天命不可久稽，民望不不可久违，臣等ff，不胜大愿。伏请陛下割智之志，修受禅之礼，副 人神之意，慰外内之愿。&rdquo;令曰：&ldquo;以德则孤不足，以时则戎虏未灭。若以群贤之灵，得保首领，终君魏国，于孤足矣。若孤者，胡足以辱四海？至乎天瑞人事，皆 先王圣德遗庆，孤何有焉？是以未敢闻命。&rdquo;</p><p>己巳，魏王上书曰：&ldquo;臣闻舜有宾于四门之勋，乃受禅于陶唐，禹有存国七百之功，乃承禄于有虞。臣以蒙蔽，德非二圣，猥当天统，不敢闻命。敢屡抗 疏，略陈私愿，庶章通紫庭，得全微节，情达宸极，永守本志。而音重复衔命，申制诏臣，臣实战惕，不发玺书，而音迫于严诏，不敢复命。愿陛下驰传骋驿，召音 还台。不胜至诚，谨使宗奉书。&rdquo;</p><p></p> 