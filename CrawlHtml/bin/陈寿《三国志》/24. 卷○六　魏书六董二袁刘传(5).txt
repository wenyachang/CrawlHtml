 <p>㈡臣松之案英雄记：&ldquo;陈温字符悌，汝南人。先为扬州刺史，自病死。袁绍遣袁遗领州，败散，奔沛国，为兵所杀。袁术更用陈r为扬州。r字公玮，下邳 人。r既领州，而术败于封丘，南向寿春，r拒术不纳。术退保阴陵，更合军攻r，r惧走归下邳。&rdquo;如此，则温不为术所杀，与本传不同。</p><p></p><p>㈢三辅决录注曰：日字翁叔，马融之族子。少传融业，以才学进。与杨彪、卢植、蔡邕等典校中书，历位九卿，遂登台辅。献帝春秋曰：术从日借节观 之，因夺不还，备军中千余人，使促辟之。日谓术曰：&ldquo;卿家先世诸公，辟士云何，而言促之，谓公府掾可劫得乎！&rdquo;从术求去，而术留之不遣；既以失节屈辱， 忧恚而死。</p><p></p><p>时沛相下邳陈，故太尉球弟子也。术与俱公族子孙，少共交游，书与曰：&ldquo;昔秦失其政，天下群雄争而取之，兼智勇者卒受其归。今世事纷扰，复有瓦 解之势矣，诚英V有为之时也。与足下旧交，岂肯左右之乎？若集大事，子实为吾心膂。&rdquo;中子应时在下邳，术并胁质应，图必致。答书曰：&ldquo;昔秦末世，肆 暴恣情，虐流天下，毒被生民，下不堪命，故遂土崩。今虽季世，未有亡秦苛暴之乱也。曹将军神武应期，兴复典刑，将拨平凶慝，清定海内，信有征矣。以为足下 当力同心，匡翼汉室，而阴谋不轨，以身试祸，岂不痛哉！若迷而知反，尚可以免。吾备旧知，故陈至情，虽逆于耳，骨肉之惠也。欲吾营私阿附，有犯死不能 也。&rdquo;</p><p></p><p>兴平二年冬，天子败于曹阳。术会群下谓曰：&ldquo;今刘氏微弱，海内鼎沸。吾家四世公辅，百姓所归，欲应天顺民，于诸君意如何？&rdquo;众莫敢对。主簿阎象进 曰：&ldquo;昔周自后稷至于文王，积德累功，三分天下有其二，犹服事殷。明公虽奕世克昌，未若有周之盛，汉室虽微，未若殷纣之暴也。&rdquo;术嘿然不悦。用河内张C之 符命，遂僭号㈠以九江太守为淮南尹。置公卿，祠南北郊。荒侈滋甚，后宫数百皆服绮e，余粱肉，㈡而士卒冻馁，江淮间空尽，人民相食。术前为吕布所破，后为 太祖所败，奔其部曲雷薄、陈兰于山，复为所拒，忧惧不知所出。将归帝号于绍，欲至青州从袁谭，发病道死。㈢妻子依术故吏庐江太守刘勋，孙策破勋，复见收 视。术女入孙权宫，子耀拜郎中，耀女又配于权子奋。</p><p></p><p>㈠典略曰：术以袁姓出陈，陈，舜之后，以土承火，得应运之次。又见谶文云：&ldquo;代汉者，当涂高也。&rdquo;自以名字当之，乃建号称仲氏。</p><p></p><p>㈡九州春秋曰：司隶冯方女，国色也，避乱扬州，术登城见而悦之，遂纳焉，甚爱幸。诸妇害其宠，语之曰：&ldquo;将军贵人有志节，当时时涕泣忧愁，必长见敬重。&rdquo;冯氏以为然，后见术辄垂涕，术以有心志，益哀之。诸妇人因共绞杀，悬之厕梁，术诚以为不得志而死，乃厚加殡敛。</p><p></p><p>㈢魏书曰：术归帝号于绍曰：&ldquo;汉之失天下久矣，天子提挈，政在家门，豪雄角逐，分裂疆宇，此与周之末年七国分势无异，卒强者兼之耳。加袁氏受命当王，符瑞炳然。今君拥有四州，民户百万，以强则无与比大，论德则无与比高。曹操欲扶衰拯弱，安能续绝命救已灭乎？&rdquo;绍阴然之。</p><p></p><p>吴书曰：术既为雷薄等所拒，留住三日，士众绝粮，乃还至江亭，去寿春八十里。问厨下，尚有麦屑三十斛。时盛暑，欲得蜜浆，又无蜜。坐棂床上，叹息良久，乃大咤曰：&ldquo;袁术至于此乎！&rdquo;因顿伏床下，呕血斗余而死。</p><p></p><p>刘表字景升，山阳高平人也。少知名，号八俊。㈠长八尺余，姿貌甚伟。以大将军掾为北军中候。灵帝崩，代王蔽荆州刺史。是时山东兵起，表亦合兵军襄 阳。㈡袁术之在南阳也，与孙坚合从，欲袭夺表州，使坚攻表。坚为流矢所中死，军败，术遂不能胜表。李唷⒐汜入长安，欲连表为援，乃以表为镇南将军、荆州 牧，封成武侯，假节。天子都许，表虽遣使贡献，然北与袁绍相结。治中邓羲谏表，表不听，㈢羲辞疾而退，终表之世。张济引兵入荆州界，攻穰城，为流矢所中 死。荆州官属皆贺，表曰：&ldquo;济以穷来，主人无礼，至于交锋，此非牧意，牧受吊，不受贺也。&rdquo;使人纳其众；众闻之喜，遂服从。长沙太守张羡叛表，㈣表围之连 年不下。羡病死，长沙复立其子怿，表遂攻并怿，南收零、桂，北据汉川，地方数千里，带甲十余万。㈤</p><p></p><p>㈠张[汉纪曰：表与同郡人张隐、薛郁、王访、宣靖、(公褚恭)〔公绪恭〕、刘祗、田林为八交，或谓之八顾。</p><p></p><p>汉末名士录云：表与汝南陈翔字仲麟、范滂字孟博、鲁国孔昱字世元、勃海苑康字仲真、山阳□敷字文友、张俭字符节、南阳岑y字公孝为八友。</p><p></p><p>谢承后汉书曰：表受学于同郡王畅。畅为南阳太守，行过乎俭。表时年十七，进谏曰：&ldquo;奢不僭上，俭不逼下，盖中庸之道，是故蘧伯玉耻独为君子。府君若不师孔圣之明训，而慕夷齐之末操，无乃皎然自遗于世！&rdquo;畅答曰：&ldquo;以约失之者鲜矣。且以矫俗也。&rdquo;</p><p></p><p>㈡司马彪战略曰：刘表之初为荆州也，江南宗贼盛，袁术屯鲁阳，尽有南阳之众。吴人苏代领长沙太守，贝羽为华容长，各阻兵作乱。表初到，单马入宜城， 而延中庐人蒯良、蒯越、襄阳人蔡瑁与谋。表曰：&ldquo;宗贼甚盛，而众不附，袁术因之，祸今至矣！吾欲征兵，恐不集，其策安出？&rdquo;良曰：&ldquo;众不附者，仁不足也， 附而不治者，义不足也；苟仁义之道行，百姓归之如水之趣下，何患所至之不从而问兴兵与策乎？&rdquo;表顾问越，越曰：&ldquo;治平者先仁义，治乱者先权谋。兵不在多， 在得人也。袁术勇而无断，苏代、贝羽皆武人，不足虑。宗贼帅多贪暴，为下所患。越有所素养者，使示之以利，必以众来。君诛其无道，抚而用之。一州之人，有 乐存之心，闻君盛德，必襁负而至矣。兵集众附，南据江陵，北守襄阳，荆州八郡可传檄而定。术等虽至，无能为也。&rdquo;表曰：&ldquo;子柔之言，雍季之论也。异度之 计，臼犯之谋也。&rdquo;遂使越遣人诱宗贼，至者五十五人，皆斩之。袭取其众，或即授部曲。唯江夏贼张虎、陈生拥众据襄阳，表乃使越与庞季单骑往说降之，江南遂 悉平。</p><p></p><p>㈢汉晋春秋曰：表答羲曰：&ldquo;内不失贡职，外不背盟主，此天下之达义也。治中独何怪乎？&rdquo;</p><p></p><p>㈣英雄记曰：张羡，南阳人。先作零陵、桂阳长，甚得江、湘间心，然性屈强不顺。表薄其为人，不甚礼也。羡由是怀恨，遂叛表焉。</p><p></p><p>㈤英雄记曰：州界群寇既尽，表乃开立学官，博求儒士，使綦毋]、宋忠等撰五经章句，谓之后定。</p><p></p><p>太祖与袁绍方相持于官渡，绍遣人求助，表许之而不至，亦不佐太祖，欲保江汉间，观天下变。从事中郎韩嵩、别驾刘先说表曰：&ldquo;豪杰并争，两雄相持，天 下之重，在于将军。将军若欲有为，起乘其弊可也；若不然，固将择所从。将军拥十万之众，安坐而观望。夫见贤而不能助，请和而不得，此两怨必集于将军，将军 不得中立矣。夫以曹公之明哲，天下贤俊皆归之，其势必举袁绍，然后称兵以向江汉，恐将军不能御也。故为将军计者，不若举州以附曹公，曹公必重德将军；长享 福祚，垂之后嗣，此万全之策也。&rdquo;表大将蒯越亦劝表，表狐疑，乃遣嵩诣太祖以观虚实。嵩还，深陈太祖威德，说表遣子入质。表疑嵩反为太祖说，大怒，欲杀 嵩，考杀随嵩行者，知嵩无他意，乃止。㈠表虽外貌儒雅，而心多疑忌，皆此类也。</p><p></p><p>㈠傅子曰：初表谓嵩曰：&ldquo;今天下大乱，未知所定，曹公拥天子都许，君为我观其衅。&rdquo;嵩对曰：&ldquo;圣达节，次守节。嵩，守节者也。夫事君为君，君臣名 定，以死守之；今策名委质，唯将军所命，虽赴汤蹈火，死无辞也。以嵩观之，曹公至明，必济天下。将军能上顺天子，下归曹公，必享百世之利，楚国实受其佑， 使嵩可也；设计未定，嵩使京师，天子假嵩一官，则天子之臣，而将军之故吏耳。在君为君，则嵩守天子之命，义不得复为将军死也。唯将军重思，无负嵩。&rdquo;表遂 使之，果如所言，天子拜嵩侍中，迁零陵太守，还称朝廷、曹公之德也。表以为怀贰，大会寮属数百人，陈兵见嵩，盛怒，持节将斩之，数曰：&ldquo;韩嵩敢怀贰邪！&rdquo; 众皆恐，欲令嵩谢。嵩不动，谓表曰：&ldquo;将军负嵩，嵩不负将军！&rdquo;具陈前言。表怒不已，其妻蔡氏谏之曰：&ldquo;韩嵩，楚国之望也；且其言直，诛之无辞。&rdquo;表乃弗 诛而囚之。</p><p></p><p>刘备奔表，表厚待之，然不能用。㈠建安十三年，太祖征表，未至，表病死。</p><p></p><p>㈠汉晋春秋曰：太祖之始征柳城，刘备说表使袭许，表不从。及太祖还，谓备曰：&ldquo;不用君言，故失此大会也。&rdquo;备曰：&ldquo;今天下分裂，日寻干戈，事会之来，岂有终极乎？若能应之于后者，则此未足为恨也。&rdquo;</p><p></p><p>初，表及妻爱少子琮，欲以为后，而蔡瑁、张允为之支党，乃出长子琦为江夏太守，众遂奉琮为嗣。琦与琮遂为雠隙。㈠越、嵩及东曹掾傅巽等说琮归太祖， 琮曰：&ldquo;今与诸君据全楚之地，守先君之业，以观天下，何为不可乎？&rdquo;巽对曰：&ldquo;逆顺有大体，强弱有定势。以人臣而拒人主，逆也；以新造之楚而御国家，其势 弗当也；以刘备而敌曹公，又弗当也。三者皆短，欲以抗王兵之锋，必亡之道也。将军自料何与刘备？&rdquo;琮曰：&ldquo;吾不若也。&rdquo;巽曰：&ldquo;诚以刘备不足御曹公乎，则 虽保楚之地，不足以自存也；诚以刘备足御曹公乎，则备不为将军下也。愿将军勿疑。&rdquo;太祖军到襄阳，琮举州降。备走奔夏口。㈡</p><p></p><p>㈠典略曰：表疾病，琦还省疾。琦性慈孝，瑁、允恐琦见表，父子相感，更有托后之意，谓曰：&ldquo;将军命君抚临江夏，为国东藩，其任至重；今释众而来，必见谴怒，伤亲之欢心以增其疾，非孝敬也。&rdquo;遂遏于户外，使不得见，琦流涕而去。</p><p></p><p>㈡傅子曰：巽子公悌，镶伟博达，有知人鉴。辟公府，拜尚书郎，后客荆州，以说刘琮之功，赐爵关内侯。文帝时为侍中，太和中卒，巽在荆州，目庞统为半 英雄，证裴潜终以清行显；统遂附刘备，见待次于诸葛亮，潜位至尚书令，并有名德。及在魏朝，魏讽以才智闻，巽谓之必反，卒如其言。巽弟子嘏，别有传。</p><p></p><p>汉晋春秋曰：王威说刘琮曰：&ldquo;曹操得将军既降，刘备已走，必解弛无备，轻行单进；若给威奇兵数千，徼之于险，操可获也。获操即威震天下，坐而虎步，中夏虽广，可传檄而定，非徒收一胜之功，保守今日而已。此难遇之机，不可失也。&rdquo;琮不纳。</p><p></p><p>搜神记曰：建安初，荆州童谣曰：&ldquo;八九年间始欲衰，至十三年无孑遗。&rdquo;言自(中兴)〔中平〕以来，荆州独全，及刘表为牧，民又丰乐，至建安八年九年 当始衰。始衰者，谓刘表妻死，诸将并零落也。十三年无孑遗者，表当又死，因以丧破也。是时，华容有女子忽啼呼云：&ldquo;荆州将有大丧。&rdquo;言语过差，县以为妖 言，系狱月余，忽于狱中哭曰：&ldquo;刘荆州今日死。&rdquo;华谷去州数百里，即遣马吏验视，而刘表果死，县乃出之。续又歌吟曰：&ldquo;不意李立为贵人。&rdquo;后无几，太祖平 荆州，以涿郡李立字建贤为荆州刺史。</p><p></p><p>太祖以琮为青州刺史、封列侯。㈠蒯越等侯者十五人。越为光禄勋；㈡嵩，大鸿胪；㈢羲，侍中；㈣先，尚书令；其余多至大官。㈤</p><p></p><p>㈠魏武故事载令曰：&ldquo;楚有江、汉山川之险，后服先疆，与秦争衡，荆州则其故地。刘镇南久用其民矣。身没之后，诸子鼎峙，虽终难全，犹可引日。青州刺 史琮，心高志洁，智深虑广，轻荣重义，薄利厚德，蔑万里之业，忽三军之众，笃中正之体，教令名之誉，上耀先君之遗尘，下图不朽之余祚；鲍永之弃并州，窦融 之离五郡，未足以喻也。虽封列侯一州之位，犹恨此宠未副其人；而比有笺求还州。监史虽尊，秩禄未优。今听所执，表琮为谏议大夫，参同军事。&rdquo;</p><p></p><p>㈡傅子曰：越，蒯通之后也，深中足智，魁杰有雄姿。大将军何进闻其名，辟为东曹掾。越劝进诛诸阉官，进犹豫不决。越知进必败，求出为汝阳令，佐刘表 平定境内，表得以强大。诏书拜章陵太守，封樊亭侯。荆州平，太祖与荀书曰：&ldquo;不喜得荆州，喜得蒯异度耳。&rdquo;建安十九年卒。临终，与太祖书，托以门户。太 祖报书曰：&ldquo;死者反生，生者不愧。孤少所举，行之多矣。魂而有灵，亦将闻孤此言也。&rdquo;</p><p></p><p>㈢先贤行状曰：嵩字德高，义阳人。少好学，贫不改操。知世将乱，不应三公之命，与同好数人隐居于郦西山中。黄巾起，嵩避难南方，刘表逼以为别驾，转从事中郎。表郊祀天地，嵩正谏不从，渐见违忤。奉使到许，事在前注。荆州平，嵩疾病，就在所拜授大鸿胪印绶。</p><p></p><p>㈣羲，章陵人。</p><p></p><p>㈤零陵先贤传曰：先字始宗，博学强记，尤好黄老言，明习汉家典故。为刘表别驾，奉章诣许，见太祖。时宾客并会，太祖问先：&ldquo;刘牧如何郊天也？&rdquo;先对 曰：&ldquo;刘牧托汉室肺腑，处牧伯之位，而遭王道未平，群凶塞路，抱玉帛而无所聘俯，修章表而不获达御，是以郊天祀地，昭告赤诚。&rdquo;太祖曰：&ldquo;群凶为谁？&rdquo;先 曰：&ldquo;举目皆是。&rdquo;太祖曰：&ldquo;今孤有熊罴之士，步骑十万，奉辞伐罪，谁敢不服？&rdquo;先曰：&ldquo;汉道陵迟，群生憔悴，既无忠义之士，翼戴天子，绥宁海内，使万邦 归德，而阻兵安忍，曰莫己若，既蚩尤、智伯复见于今也。&rdquo;太祖嘿然。拜先武陵太守。荆州平，先始为汉尚书，后为魏国尚书令。</p><p></p><p>先甥同郡周不疑，字符直，零陵人。先贤传称不疑幼有异才，聪明敏达，太祖欲以女妻之，不疑不敢当。太祖爱子仓舒，夙有才智，谓可与不疑为俦。及仓舒卒，太祖心忌不疑，欲除之。文帝谏以为不可，太祖曰：&ldquo;此人非汝所能驾御也。&rdquo;乃遣刺客杀之。</p><p></p><p>挚虞文章志曰：不疑死时年十七，着文论四首。</p><p></p><p>世语曰：表死后八十余年，至晋太康中，表见发。表及妻身形如生，芬香闻数里。</p><p></p><p>评曰：董卓狼戾贼忍，暴虐不仁，自书契已来，殆未之有也。㈠袁术奢淫放肆，荣不终己，自取之也。㈡袁绍、刘表，咸有威容、器观，知名当世。表跨蹈汉 南，绍鹰扬河朔，然皆外宽内忌，好谋无决，有才而不能用，闻善而不能纳，废嫡立庶，舍礼崇爱，至于后嗣颠蹙，社稷倾覆，非不幸也。昔项羽背范增之谋，以丧 其王业；绍之杀田丰，乃甚于羽远矣！</p><p></p><p>㈠英雄记曰：昔大人见临洮而铜人铸，临洮生卓而铜人毁；世有卓而大乱作，大乱作而卓身灭，抑有以也。</p><p></p><p>㈡臣松之以为桀、纣无道，秦、莽纵虐，皆多历年所，然后众恶乃着。董卓自窃权柄，至于陨毙，计其日月，未盈三周，而祸崇山岳，毒流四海。其残贼之 性，豺狼不若。&ldquo;书契未有&rdquo;，斯言为当。但评既曰&ldquo;贼忍&rdquo;，又云&ldquo;不仁&rdquo;，贼忍，不仁，于辞为重。袁术无毫芒之功，纤介之善，而猖狂于时，妄自尊立，固 义夫之所扼腕，人鬼之所同疾。虽复恭俭节用，而犹必覆亡不暇，而评但云&ldquo;奢淫不终&rdquo;，未足见其大恶。</p> 