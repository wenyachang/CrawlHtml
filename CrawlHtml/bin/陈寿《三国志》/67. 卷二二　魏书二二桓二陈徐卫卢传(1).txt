 <p>桓阶字伯绪，长沙临湘人也。㈠仕郡功曹。太守孙坚举阶孝廉，除尚书郎。父丧还乡里。会坚击刘表战死，阶冒难诣表乞坚丧，表义而与之。后太祖与袁绍相拒於官渡，表举州以应绍。阶说其太守张羡曰：&ldquo;夫举事而不本於义，未有不败者也。故齐桓率诸候以尊周，晋文逐叔带以纳王。今袁氏反此，而刘牧应之，取祸之道也。明府必欲立功明义，全福远祸，不宜与之同也。&rdquo;羡曰：&ldquo;然则何向而可？&rdquo;阶曰：&ldquo;曹公虽弱，仗义而起，救朝廷之危，奉王命而讨有罪，孰敢不服？今若举四郡保三江以待其来，而为之内应，不亦可乎！&rdquo;羡曰：&ldquo;善。&rdquo;乃举长沙及旁三郡以拒表，遣使诣太祖。太祖大悦。会绍与太祖连战，军未得南。而表急攻羡，羡病死。城陷，阶遂自匿。久之，刘表辟为从事祭酒，欲妻以妻妹蔡氏。阶自陈已结l，拒而不受，因辞疾告退。</p><p>㈠魏书曰：阶祖父超，父胜，皆历典州郡。胜为尚书，著名南方。</p><p>太祖定荆州，闻其为张羡谋也，异之，辟为丞相掾主簿，迁赵郡太守。魏国初建，为虎贲中郎将侍中。时太子未定，而临侯植有宠。阶数陈文帝德优齿长，宜为储副，公规密谏，前后恳至。㈠又毛d、徐奕以刚蹇少党，而为西曹掾丁仪所不善，仪屡言其短，赖阶左右以自全保。其将顺匡救，多此类也。迁尚书，典选举。曹仁为关羽所围，太祖遣徐晃救之，不解。太祖欲自南征，以问群下。群下皆谓：&ldquo;王不亟行，今败矣。&rdquo;阶独曰：&ldquo;大王以仁等为足以料事势不也？&rdquo;曰：&ldquo;能。&rdquo;&ldquo;大王恐二人遗力邪？&rdquo;曰：&ldquo;不。&rdquo;&ldquo;然则何为自往？&rdquo;曰：&ldquo;吾恐虏众多，而晃等势不便耳。&rdquo;阶曰：&ldquo;今仁等处重围之中而守死无贰者，诚以大王远为之势也。夫居万死之地，必有死争之心；内怀死争，外有强救，大王案六军以示余力，何忧於败而欲自往？&rdquo;太祖善其言，驻军於摩陂。贼遂退。</p><p>㈠魏书称阶谏曰：&ldquo;今太子仁冠群子，名昭海内，仁圣达节，天下莫不闻；而大王甫以植而问臣，臣诚惑之。&rdquo;於是太祖知阶笃於守正，深益重焉。</p><p>文帝践阼，迁尚书令，封高乡亭侯，加侍中。阶疾病，帝自临省，谓曰：&ldquo;吾方六尺之孤，寄天下之命於卿。勉之！&rdquo;徙封安乐乡侯，邑六百户，又赐阶三子爵关内侯，v以嗣子不封，病卒，又追赠关内侯。后阶疾笃，遣使者即拜太常，薨，帝为之流涕，谥曰贞侯。子嘉嗣。以阶弟纂为散骑侍郎，赐爵关内侯。嘉尚升迁亭公主，会嘉平中，以乐安太守与吴战於东关，军败，没，谥曰壮侯。子翊嗣。㈠</p><p>㈠世说曰：阶孙陵，字元徽，有名於晋武帝世，至荥阳太守，卒。</p><p>陈群字长文，颍川许昌也。祖父，父纪，叔父谌，皆有盛名。㈠群为菏保常奇异之，谓宗人父老曰：&ldquo;此罕匦宋嶙凇&rdquo;鲁国孔融高才倨傲，年在纪、群之间，先与纪友，后与群交，更为纪拜，由是显名。刘备临豫州，辟群为别驾。时陶谦病死，徐州迎备，备欲往，群说备曰：&ldquo;袁术尚强，今东，必与之争。吕布若袭将军之后，将军虽得徐州，事必无成。&rdquo;备遂东，与袁术战。布果袭下邳，遣兵助术，大破备军，备恨不用群言。举茂才，除柘令，不行，随纪避难徐州。属吕布破，太祖辟群为司空西曹掾属。时有荐乐安王模、下邳周逵者，太祖辟之。群封还教，以为模、逵秽德，终必败，太祖不听。后模、逵皆坐奸宄诛，太祖以谢群。群荐广陵陈矫、丹阳戴乾，太祖皆用之。后吴人叛，乾忠义死难，矫遂为名臣，世以群为知人。除萧、赞、长平令，父卒去官。后以司徒掾举高第，为治书侍御史，转参丞相军事。魏国既建，迁为御史中丞。</p><p>㈠字仲弓、纪字元方，谌字季方。魏书曰：德冠当时，纪、谌并名重於世。为太丘长，遭党锢，隐居荆山，远近宗师之。灵帝崩，何进辅政，引用天下名士，徵，欲以为参军，以老病，遂不屈节，谌为司空掾，早卒。纪历位平原相、侍中、大鸿胪，著书数十篇，世谓之陈子。之亡也，司空荀爽、太仆令韩融并制缌麻，执子孙礼。四方至者车数千乘，自太原郭泰等无不造门。</p><p>傅子曰：亡，天下致吊，会其葬者三万人，制麻者以百数。</p><p>先贤行状曰：大将军何进遣属吊祠，谥曰文范先生。于时，、纪高名并著，而谌又配之，世号曰三君。每宰府辟命，率皆同时，羔雁成群，丞掾交至。豫州百姓皆图画、纪、谌之形象。</p><p>时太祖议复肉刑，令曰：&ldquo;安得通理君子达於古今者，使平斯事乎！昔陈鸿胪以为死刑有可加於仁恩者，正谓此也。御史中丞能申其父之论乎？&rdquo;群对曰：&ldquo;臣父纪以为汉除肉刑而增加笞，本兴仁恻而死者更众，所谓名轻而实重者也。名轻则易犯，实重则伤民。书曰：&lsquo;惟敬五刑，以成三德。&rsquo;易著劓、刖、灭趾之法，所以辅政助教，惩恶息杀也。且杀人偿死，合於古制；至於伤人，或残毁其体而裁翦毛发，非其理也。若用古刑，使淫者下蚕室，盗者刖其足，则永无淫放穿窬之奸矣。夫三千之属，虽未可悉复，若斯数者，时之所患，宜先施用。汉律所杀殊死之罪，仁所不及也，其余逮死者，可以刑杀。如此，则所刑之与所生足以相贸矣。今以笞死之法易不杀之刑，是重人支体而轻人躯命也。&rdquo;时锺繇与群议同，王朗及议者多以为未可行。太祖深善繇、群言，以军事未罢，顾众议，故且寝。</p><p>群转为侍中，领丞相东西曹掾。在朝无m无莫，雅杖名义，不以非道假人。文帝在东宫，深敬器焉，待以交友之礼，常叹曰：&ldquo;自吾有回，门人日以亲。&rdquo;及即王位，封群昌武亭侯，徙为尚书。制九品官人之法，群所建也。及践阼，迁尚书仆射，加侍中，徙尚书令，进爵颖乡侯。帝征孙权，至广陵，使群领中领军。帝还，假节，都督水军。还许昌，以群为镇军大将军，领中护军，录尚书事。帝寝疾，群与曹真、司马宣王等并受遗诏辅政。明帝即位，进封颍阴侯，增邑五百，并前千三百户，与征东大将军曹休、中军大将军曹真、抚军大将军司马宣王并开府。顷之，为司空，故录尚书事。</p><p>是时，帝初莅政，群上疏曰：&ldquo;诗称&lsquo;仪刑文王，万邦作孚&rsquo;；又曰&lsquo;刑于寡妻，至于兄弟，以御于家邦&rsquo;。道自近始，而化洽於天下。自丧乱已来，干戈未戢，百姓不识王教之本，惧其陵迟巳甚。陛下当盛魏之隆，荷二祖之业，天下想望至治，唯有以崇德布化，惠恤黎庶，则兆民幸甚。夫臣下雷同，是非相蔽，国之大患也。若不和睦则有雠党，有雠党则毁誉无端，毁誉无端则真伪失实，不可不深防备，有以绝其源流。&rdquo;太和中，曹真表欲数道伐蜀，从斜谷入。群以为&ldquo;太祖昔到阳平攻张鲁，多收豆麦以益军粮，鲁未下而食犹乏。今既无所因，且斜谷阻险，难以进退，转运必见钞截，多留兵守要，则损战士，不可不熟虑也&rdquo;。帝从群议。真复表从子午道。群又陈其不便，并言军事用度之计。诏以群议下真，真据之遂行。会霖雨积日，群又以为宜诏真还，帝从之。</p><p>后皇女淑薨，追封谥平原懿公主。群上疏曰：&ldquo;长短有命，存亡有分。故圣人制礼，或抑或致，以求厥中。防墓有不之俭，嬴、博有不归之魂。夫大人动合天地，垂之无穷，又大德不逾闲，动为师表故也。八岁下殇，礼所不备，况未期月，而以成人礼送之，加为制服，举朝素衣，朝夕哭临，自古已来，未有此比。而乃复自往视陵，亲临祖载。原陛下抑割无益有损之事，但悉听群臣送葬，乞车驾不行，此万国之至望也。闻车驾欲幸摩陂，实到许昌，二宫上下，皆悉俱东，举朝大小，莫不惊怪。或言欲以避衰，或言欲於便处移殿舍，或不知何故。臣以为吉凶有命，祸福由人，移徙求安，则亦无益。若必当移避，缮治金墉城西宫，及孟津别宫，皆可权时分止。可无举宫暴露野次，废损盛节蚕农之要。又贼地闻之，以为大衰。加所烦费，不可计量。且(由)吉士贤人，当盛衰，处安危，秉道信命，非徙其家以宁，乡邑从其风化，无恐惧之心。况乃帝王万国之主，静则天下安，动则天下扰；行止动静，岂可轻脱哉？&rdquo;帝不听。</p><p>青龙中，营治宫室，百姓失农时。群上疏曰：&ldquo;禹承唐、虞之盛，犹卑宫室而恶衣服，况今丧乱之后，人民至少，比汉文、景之时，不过一大郡。㈠加边境有事，将士劳苦，若有水旱之患，国家之深忧也。且吴、蜀未灭，社稷不安。宜及其未动，讲武劝农，有以待之。今舍此急而先宫室，臣惧百姓遂困，将何以应敌？昔刘备自成都至白水，多作传舍，兴费人役，太祖知其疲民也。今中国劳力，亦吴、蜀之所原。此安危之机也，惟陛下虑之。&rdquo;帝答曰：&ldquo;王者宫室，亦宜并立。灭贼之后，但当罢守耳，岂可复兴役邪？是故君之职，萧何之大略也。&rdquo;群又曰：&ldquo;昔汉祖唯与项羽争天下，羽已灭，宫室烧焚，是以萧何建武库、太仓，皆是要急，然犹非其壮丽。今二虏未平，诚不宜与古同也。㈡夫人之所欲，莫不有辞，况乃天王，莫之敢违。前欲坏武库，谓不可不坏也；后欲置之，谓不可不置也。若必作之，固非臣下辞言所屈；若少留神，卓然回意，亦非臣下之所及也。汉明帝欲起德阳殿，锺离意谏，即用其言，后乃复作之；殿成，谓群臣曰：&lsquo;锺离尚书在，不得成此殿也。&rsquo;夫王者岂惮一臣，盖为百姓也。今臣曾不能少凝圣听，不及意远矣。&rdquo;帝於是有所减省。</p><p>㈠臣松之案：汉书地理志云：元始二年，天下户口最盛，汝南郡为大郡，有三十余万户。则文、景之时不能如是多也。案晋太康三年地记，晋户有三百七十七万，吴、蜀户不能居半。以此言之，魏虽始承丧乱，方晋亦当无乃大殊。长文之言，於是为过。</p><p>㈡孙盛曰：周礼，天子之宫，有斫之制。然质文之饰，与时推移。汉承周、秦之弊，宜敦简约之化，而何崇饰宫室，示侈后嗣。此乃武帝千门万户所以大兴，岂无所复增之谓邪？况乃魏氏方有吴、蜀之难，四海罹涂炭之艰，而述萧何之过议，以为令轨，岂不惑於大道而昧得失之辨哉？使百代之君，眩於奢俭之中，何之由矣。诗云：&ldquo;斯言之玷，不可为也。&rdquo;其斯之谓乎！</p><p>初，太祖时，刘M坐弟与魏讽谋反，当诛。群言之太祖，太祖曰：&ldquo;M，名臣也，吾亦欲赦之。&rdquo;乃复位。M深德群，群曰：&ldquo;夫议刑为国，非为私也；且自明主之意，吾何知焉？&rdquo;其弘博不伐，皆此类也。青龙四年薨，谥曰靖侯。子泰嗣。帝追思群功德，分群户邑，封一子列侯。㈠</p><p>㈠魏书曰：群前后数密陈得失，每上封事，辄削其草，时人及其子弟莫能知也。论者或讥群居位拱默，正始中诏撰群臣上书，以为名臣奏议，朝士乃见群谏事，皆叹息焉。</p><p>袁子曰：或云&ldquo;故少府杨阜岂非忠臣哉？见人主之非，则勃然怒而触之，与人言未尝不道也，岂非所谓&lsquo;王臣謇謇，匪躬之故&rsquo;者欤！&rdquo;答曰：&ldquo;然可谓直士，忠则吾不知也。夫仁者爱人。施於君谓之忠，施於亲谓之孝。忠孝者，其本一也。故仁爱之至者，君亲有过，谏而不入，求之反覆，不得已而言，不忍宣也。今为人臣，见人主失道，直诋其非而播扬其恶，可谓直士，未为忠臣也。故司空陈群则不然，其谈论终日，未尝言人主之非；书数十上而外人不知。君子谓群於是乎长者矣。&rdquo;</p><p>泰字玄伯。青龙中，除散骑侍郎。正始中，徙游击将军，为并州刺史，加振威将军，使持节，护匈奴中郎将，怀柔夷民，甚有威惠。京邑贵人多寄宝货，因泰市奴婢，泰皆挂之於壁，不发其封，及徵为尚书，悉以还之。嘉平初，代郭淮为雍州刺史，加奋威将军。蜀大将军姜维率众依L山筑二城，使牙门将句安、李歆等守之，聚羌胡质任等寇恐羁ぁＵ魑鹘军郭淮与泰谋所以御之，泰曰：&ldquo;L城虽固，去蜀险远，当须运粮。羌夷患维劳役，必未肯附。今围而取之，可不血刃而拔其城；虽其有救，山道阻险，非行兵之地也。&rdquo;淮从泰计，使泰率讨蜀护军徐质、南安太守邓艾等进兵围之，断其运道及城外流水。安等挑战，不许，将士困窘，分粮聚雪以稽日月。维果来救，出自牛头山，与泰相对。泰曰：&ldquo;兵法贵在不战而屈人。今绝牛头，维无反道，则我之禽也。&rdquo;敕诸军各坚垒勿与战，遣使白淮，欲自南渡白水，循水而东，使淮趣牛头，截其还路，可并取维，不惟安等而已。淮善其策，进率诸军军洮水。维惧，遁走，安等孤县，遂皆降。</p><p>淮薨，泰代为征西将军，假节都督雍、凉诸军事。后年，雍州刺史王经白泰，云姜维、夏侯霸欲三道向祁山、石营、金城，求进兵为翅，使凉州军至⒑保讨蜀护军向祁山。泰量贼势终不能三道，且兵势恶分，凉州未宜越境，报经：&ldquo;审其定问，知所趣向，须东西势合乃进。&rdquo;时维等将数万人至⒑保趣狄道。泰敕经进屯狄道，须军到，乃规取之。泰进军陈仓。会经所统诸军於故关与贼战不利，经辄渡洮。泰以经不坚据狄道，必有他变。并遣五营在前，泰率诸军继之。经巳与维战，大败，以万余人还保狄道城，余皆奔散。维乘胜围狄道。泰军上，分兵守要，晨夜进前。邓艾、胡奋、王z亦到，即与艾、z等分为三军，进到陇西。艾等以为&ldquo;王经精卒破衄於西，贼众大盛，乘胜之兵既不可当，而将军以乌合之卒，继败军之后，将士失气，陇右倾荡。古人有言：&lsquo;蝮蛇螫手，壮士解其腕。&rsquo;孙子曰：&lsquo;兵有所不击，地有所不守。&rsquo;盖小有所失而大有所全故也。今陇右之害，过於蝮蛇，狄道之地，非徒不守之谓。姜维之兵，是所辟之锋。不如割险自保，观衅待弊，然后进救，此计之得者也。&rdquo;泰曰：&ldquo;姜维提轻兵深入，正欲与我争锋原野，求一战之利。王经当高壁深垒，挫其锐气。今乃与战，使贼得计，走破王经，封之狄道。若维以战克之威，进兵东向，据栎阳积谷之实，放兵收降，招纳羌、胡，东争关、陇，传檄四郡，此我之所恶也。而维以乘胜之兵，挫峻城之下，锐气之卒，屈力致命，攻守势殊，客主不同。兵书云&lsquo;橹MX，三月乃成，拒堙三月而后已&rsquo;。诚非轻军远入，维之诡谋仓卒所办。县军远侨，粮谷不继，是我速进破贼之时也，所谓疾雷不及掩耳，自然之势也。洮水带其表，维等在其内，今乘高据势，临其项领，不战必走。寇不可纵，围不可久，君等何言如此？&rdquo;遂进军度高城岭，潜行，夜至狄道东南高山上，多举烽火，鸣鼓角。狄道城中将士见救者至，皆愤踊。维始谓官救兵当须众集乃发，而卒闻已至，谓有奇变宿谋，上下震惧。自军之发陇西也，以山道深险，贼必设伏。泰诡从南道，维果三日施伏。㈠定军潜行，卒出其南。维乃缘山突至，泰与交战，维退还。凉州军从金城南至沃干阪。泰与经共密期，当共向其还路，维等闻之，遂遁，城中将士得出。经叹曰：&ldquo;粮不至旬，向不应机，举城屠裂，覆丧一州矣。&rdquo;泰慰劳将士，前后遣还，更差军守，并治城垒，还屯上。</p><p>㈠臣松之案：此传云&ldquo;谓救兵当须众集，而卒闻已至，谓有奇变，上下震惧&rdquo;，此则救至出於不意。若不知救至，何故伏兵深险乃经三日乎？设伏相伺，非不知之谓。此皆语之不通也。</p><p>初，泰闻经见围，以州军将士素皆一心，加得保城，非维所能卒倾。表上进军晨夜速到还。众议以经奔北，城不足自固，维若断凉州之道，兼四郡民夷，据关、陇之险，敢能没经军而屠陇右。宜须大兵四集，乃致攻讨。大将军司马文王曰：&ldquo;昔诸葛亮常有此志，卒亦不能。事大谋远，非维所任也。且城非仓卒所拔，而粮少为急，征西速救，得上策矣。&rdquo;泰每以一方有事，辄以虚声扰动天下，故希简白上事，驿书不过六百里。司马文王语荀曰：&ldquo;玄伯沈勇能断，荷方伯之重，救将陷之城，而不求益兵，又希简上事，必能办贼故也。都督大将，不当尔邪！&rdquo;</p><p>后徵泰为尚书右仆射，典选举，加侍中光禄大夫。吴大将孙峻出淮、泗。以泰为镇军将军，假节都督淮北诸军事，诏徐州监军已下受泰节度。峻退，军还，转为左仆射。诸葛诞作乱寿春，司马文王率六军军丘头，泰总署行台。司马景王、文王皆与泰亲友，及沛国武陔亦与泰善。文王问陔曰：&ldquo;玄伯何如其父司空也？&rdquo;陔曰：&ldquo;通雅博常能以天下声教为己任者，不如也；明统简至，立功立事，过之。&rdquo;泰前后以功增邑二千六百户，赐子弟一人亭侯，二人关内侯。景元元年薨，追赠司空。谥曰穆侯。㈠子恂嗣。恂薨，无嗣。弟温绍封。咸熙中开建五等，以泰著勋前朝，改封温为慎子。㈡</p><p>㈠干宝晋纪曰：高贵乡公之杀，司马文王会朝臣谋其故。太常陈泰不至，使其舅荀召之。至，告以可否。泰曰：&ldquo;世之论者，以泰方於舅，今舅不如泰也。&rdquo;子弟内外咸共逼之，垂涕而入。王待之曲室，谓曰：&ldquo;玄伯，卿何以处我？&rdquo;对曰：&ldquo;诛贾充以谢天下。&rdquo;文王曰：&ldquo;为我更思其次。&rdquo;泰曰：&ldquo;泰言惟有进於此，不知其次。&rdquo;文王乃不更言。</p><p></p> 