 <p>
</p>
<p>
</p>
<p>典韦，陈留己吾人也。形貌魁梧，旅力过人，有志节任侠。襄邑刘氏与睢阳李永为雠，韦为报之。永故富春长，备卫甚谨。韦乘车载鸡酒，伪为候者，门开，怀匕首入杀永，并杀其妻，徐出，取车上刀戟，步(出)〔去〕。永居近，一尽骇。追者数百，莫敢近。行四五里，遇其伴，转战得脱。由是为豪杰所识。初平中，张邈举义兵，韦为士，属司马赵宠。牙门旗长大，人莫能胜，韦一手建之，宠异其才力。后属夏侯，数斩首有功，拜司马。太祖讨吕布於濮阳。布有别屯在濮阳西四五十里，太祖夜袭，比明破之。未及还，会布救兵至，三面掉战。时布身自搏战，自旦至日i数十合，相持急。太祖募陷陈，韦先占，将应募者数十人，皆重衣两铠，弃J，但持长矛撩戟。时西面又急，韦进当之，贼弓弩乱发，矢至如雨，韦不视，谓等人曰：&ldquo;虏来十步，乃白之。&rdquo;等人曰：&ldquo;十步矣。&rdquo;又曰：&ldquo;五步乃白。&rdquo;等人惧，疾言&ldquo;虏至矣&rdquo;！韦手持十余戟，大呼起，所抵无不应手倒者。布众退。会日暮，太祖乃得引去。拜韦都尉，引置左右，将亲兵数百人，常绕大帐。韦既壮武，其所将皆选卒，每战斗，常先登陷陈。迁为校尉。性忠至谨重，常昼立侍终日，夜宿帐左右，稀归私寝。好酒食，饮啖兼人，每赐食於前，大饮长f，左右相属，数人益乃供，太祖壮之。韦好持大双戟与长刀等，军中为之语曰：&ldquo;帐下壮士有典君，提一双戟八十斤。&rdquo;
</p>
<p>
</p>
<p>太祖征荆州，至宛，张绣迎降。太祖甚悦，延绣及其将帅，置酒高会。太祖行酒，韦持大斧立后，刃径尺，太祖所至之前，韦辄举斧目之。竟酒，绣及其将帅莫敢仰视。后十余日，绣反，袭太祖营，太祖出战不利，轻骑引去。韦战於门中，贼不得入。兵遂散从他门并入。时韦校尚有十余人，皆殊死战，无不一当十。贼前后至稍多，韦以长戟左右击之，一叉入，辄十余矛摧。左右死伤者略尽。韦被数十创，短兵接战，贼前搏之。韦双挟两贼击杀之，余贼不敢前。韦复前突贼，杀数人，创重发，_目大骂而死。贼乃敢前，取其头，传观之，覆军就视其躯。太祖退住舞阴，闻韦死，为流涕，募间取其丧，亲自临哭之，遣归葬襄邑，拜子满为郎中。车驾每过，常祠以中牢。太祖思韦，拜满为司马，引自近。文帝即王位，以满为都尉，赐爵关内侯。
</p>
<p>
</p>
<p>庞德字令明，南安B道人也。B音桓。少为郡吏州从事。初平中，从马腾击反羌叛氐。数有功，稍迁至校尉。建安中，太祖讨袁谭、尚於黎阳，谭遣郭援、高值嚷匀『佣，太祖使锺繇率关中诸将讨之。德随腾子超拒援、朱镀窖簦德为军锋，进攻援、郑大破之，亲斩援首。㈠拜中郎将，封都亭侯。后张白骑叛於弘农，德复随腾征之，破白骑於两ゼ洹Ｃ空剑常陷陈s敌，勇冠腾军。后腾徵为卫尉，德留属超。太祖破超於渭南，德随超亡入汉阳，保冀城。后复随超奔汉中，从张鲁。太祖定汉中，德随众降。太祖素闻其骁勇，拜立义将军，封关门亭侯，邑三百户。
</p>
<p>
</p>
<p>㈠魏略曰：德手斩一级，不知是援。战罢之后，众人皆言援死而不得其首。援，锺繇之甥。德晚后於K中出一头，繇见之而哭。德谢繇，繇曰：&ldquo;援虽我甥，乃国贼也。卿何谢之？&rdquo;
</p>
<p>
</p>
<p>侯音、卫开等以宛叛，德将所领与曹仁共攻拔宛，斩音、开，遂南屯樊，讨关羽。樊下诸将以德兄在汉中，颇疑之。㈠德常曰：&ldquo;我受国恩，义在效死。我欲身自击羽。今年我不杀羽，羽当杀我。&rdquo;后亲与羽交战，射羽中额。时德常乘白马，羽军谓之白马将军，皆惮之。仁使德屯樊北十里，会天霖雨十余日，汉水暴溢，樊下平地五六丈，德与诸将避水上堤。羽乘船攻之，以大船四面射堤上。德被甲持弓，箭不虚发。将军董衡、部曲将董超等欲降，德皆收斩之。自平旦力战至日过中，羽攻益急，矢尽，短兵接战。德谓督将成何曰：&ldquo;吾闻良将不怯死以苟免，烈士不毁节以求生，今日，我死日也。&rdquo;战益怒，气愈壮，而水浸盛，吏士皆降。德与麾下将一人，五伯二人，弯弓傅矢，乘小船欲还仁营。水盛船覆，失弓矢，独抱船覆水中，为羽所得，立而不跪。羽谓曰：&ldquo;卿兄在汉中，我欲以卿为将，不早降何为？&rdquo;德骂羽曰：&ldquo;竖子，何谓降也！魏王带甲百万，威振天下。汝刘备庸才耳，岂能敌邪！我宁为国家鬼，不为贼将也。&rdquo;遂为羽所杀。太祖闻而悲之，为之流涕，封其二子为列侯。文帝即王位，乃遣使就德墓赐谥，策曰：&ldquo;昔先轸丧元，王绝，陨身徇节，前代美之。惟侯式昭果毅，蹈难成名，声溢当时，义高在昔，寡人愍焉，谥曰壮侯。&rdquo;又赐子会等四人爵关内侯，邑各百户。会勇烈有父风，官至中尉将军，封列侯。㈡
</p>
<p>
</p>
<p>㈠魏略曰：德从兄名柔，时在蜀。
</p>
<p>
</p>
<p>㈡王隐蜀记曰：锺会平蜀，前后鼓吹，迎德尸丧还葬，冢中身首如生。
</p>
<p>
</p>
<p>臣松之案德死於樊城，文帝即位，又遣使至德墓所，则其尸丧不应在蜀。此王隐之虚说也。
</p>
<p>
</p>
<p>庞U字子异，酒泉表氏人也。初以凉州从事守破羌长，会武威太守张猛反，杀刺史邯郸商，猛令曰：&ldquo;敢有临商丧，死不赦。&rdquo;U闻之，弃官，昼夜奔走，号哭丧所讫，诣猛门，衷匕首，欲因见以杀猛。猛知其义士，敕遣不杀，由是以忠烈闻。㈠太守徐揖请为主簿。后郡人黄昂反，围城。U弃妻子，夜逾城出围，告急於张掖、敦煌二郡。初疑未肯发兵，U欲伏剑，二郡感其义，遂为兴兵。军未至而郡城邑已陷，揖死。U乃收敛揖丧，送还本郡，行服三年乃还。太祖闻之，辟为掾属。文帝践阼，拜驸马都尉，迁西海太守，赐爵关内侯。后徵拜中散大夫，薨。子曾嗣。
</p>
<p>
</p>
<p>㈠魏略曰：猛兵欲来缚U，猛闻之，叹曰：&ldquo;猛以杀刺史为罪。此人以至忠为名，如又杀之，何以劝一州履义之士邪！&rdquo;遂使行服。
</p>
<p>
</p>
<p>典略曰：张猛字叔威，本敦煌人也。猛父奂，桓帝时仕历郡守、中郎将、太常，遂居华阴，终因葬焉。建安初，猛仕郡为功曹，是时河西四郡以去凉州治远，隔以河寇，上书求别置州。诏以陈留人邯郸商为雍州刺史，别典四郡。时武威太守缺，诏又以猛父昔在河西有威名，乃以猛补之。商、猛俱西。初，猛与商同岁，每相戏侮，及共之官，行道更相责望。暨到，商欲诛猛。猛觉之，遂勒兵攻商。商治舍与猛侧近，商闻兵至，恐怖登屋，呼猛字曰：&ldquo;叔威，汝欲杀我耶？然我死者有知，汝亦族矣。请和解，尚可乎？&rdquo;猛因呼曰；&ldquo;来。&rdquo;商逾屋就猛，猛因责数之，语毕，以商属督邮。督邮录商，闭置传舍。后商欲逃，事觉，遂杀之。是岁建安十四年也。至十五年，将军韩遂自上讨猛，猛发兵遣军东拒。其吏民畏遂，乃反共攻猛。初奂为武威太守时，猛方在孕。母梦带奂印绶，登楼而歌，旦以告奂。奂讯占梦者，曰：&ldquo;夫人方生男，后当复临此郡，其必死官乎！&rdquo;及猛被攻，自知必死，曰：&ldquo;使死者无知则已矣，若有知，岂使吾头东过华阴历先君之墓乎？&rdquo;乃登楼自烧而死。
</p>
<p>
</p>
<p>初，U外祖父赵安为同县李寿所杀，U舅兄弟三人同时病死，寿家喜。U母娥自伤父雠不报，乃帏车袖剑，白日刺寿於都亭前，讫，徐诣县，颜色不变，曰：&ldquo;父雠己报，请受戮。&rdquo;禄福长尹嘉解印绶纵娥，娥不肯去，遂强载还家。会赦得免，州郡叹贵，刊石表闾。㈠
</p>
<p>
</p>
<p>㈠皇甫谧列女传曰：酒泉烈女庞娥亲者，表氏庞子夏之妻，禄福赵君安之女也。君安为同县李寿所杀，娥亲有男弟三人，皆欲报仇，寿深以为备。会遭灾疫，三人皆死。寿闻大喜，请会宗族，共相庆贺，云：&ldquo;赵氏强壮已尽，唯有女弱，何足复忧！&rdquo;防备懈弛。娥亲子U出行，闻寿此言，还以启娥亲。娥亲既素有报仇之心，及闻寿言，感激愈深，怆然陨涕曰：&ldquo;李寿，汝莫喜也，终不活汝！戴履天地，为吾门户，吾三子之羞也。焉知娥亲不手刃杀汝，而自邪？&rdquo;阴名刀，挟长持短，昼夜哀酸，志在杀寿。寿为人凶豪，闻娥亲之言，更乘马带刀，乡人皆畏惮之。比邻有徐氏妇，忧娥亲不能制，恐逆见中害，每谏止之，曰：&ldquo;李寿，男子也，凶恶有素，加今备卫在身。赵虽有猛烈之志，而强弱不敌。邂逅不制，则为重受祸於寿，绝灭门户，痛辱不轻也。原详举动，为门户之计。&rdquo;娥亲曰：&ldquo;父母之仇，不同天地共日月者也。李寿不死，娥亲视息世间，活复何求！今虽三弟早死，门户泯绝，而娥亲犹在，岂可假手於人哉！若以卿心况我，则李寿不可得杀；论我之心，寿必为我所杀明矣。&rdquo;夜数磨砺所持刀讫，扼腕切齿，悲涕长叹，家人及邻里咸共笑之。娥亲谓左右曰：&ldquo;卿等笑我，直以我女弱不能杀寿故也。要当以寿颈血污此刀刃，令汝辈见之。&rdquo;遂弃家事，乘鹿车伺寿。至光和二年二月上旬，以白日清时，於都亭之前，与寿相遇，便下车扣寿马，叱之。寿惊愕，回马欲走。娥亲奋刀斫之，并伤其马。马惊，寿挤道边沟中。娥亲寻复就地斫之，探中树兰，折所持刀。寿被创未死，娥亲因前欲取寿所佩刀杀寿，寿护刀_目大呼，跳梁而起。娥亲乃挺身奋手，左抵其额，右镀浜恚反覆盘旋，应手而倒。遂拔其刀以截寿头，持诣都亭，归罪有司，徐步诣狱，辞颜不变。时禄福长汉阳尹嘉不忍论娥亲，即解印绶去官，弛法纵之。娥亲曰：&ldquo;仇塞身死，妾之明分也。治狱制刑，君之常典也。何敢贪生以枉官法？&rdquo;乡人闻之，倾城奔往，观者如堵焉，莫不为之悲喜慷慨嗟叹也。守尉不敢公纵，阴语使去，以便宜自匿。娥亲抗声大言曰：&ldquo;枉法逃死，非妾本心。今仇人已雪，死则妾分，乞得归法以全国体。虽复万死，於娥亲毕足，不敢贪生为明廷负也。&rdquo;尉故不听所执，娥亲复言曰：&ldquo;匹妇虽微，犹知宪制。杀人之罪，法所不纵。今既犯之，义无可逃。乞就刑戮，陨身朝，肃明王法，娥亲之原也。&rdquo;辞气愈厉，面无惧色。尉知其难夺，强载还家。凉州刺史周洪、酒泉太守刘班等并共表上，称其烈义，刊石立碑，显其门闾。太常弘农张奂贵尚所履，以束帛二十端礼之。海内闻之者，莫不改容赞善，高大其义。故黄门侍郎安定梁宽追述娥亲，为其作传。玄晏先生以为父母之仇，不与共天地，盖男子之所为也。而娥亲以女弱之微，念父辱之酷痛，感仇党之凶言，奋剑仇颈，人马俱摧，塞亡父之怨魂，雪三弟之永恨，近古已来，未之有也。诗云&ldquo;修我戈矛，与子同仇&rdquo;，娥亲之谓也。
</p>
<p>
</p>
<p>阎温字伯俭，天水西城人也。以凉州别驾守上令。马超走奔上，郡人任养等举众迎之。温止之，不能禁，乃驰还州。超复围州所治冀城甚急，州乃遣温密出，告急於夏侯渊。贼围数重，温夜从水中潜出。明日，贼见其迹，遣人追遮之，於显亲界得温，执还诣超。超解其缚，谓曰：&ldquo;今成败可见，足下为孤城请救而执於人手，义何所施？若从吾言，反谓城中，东方无救，此转祸为福之计也。不然，今为戮矣。&rdquo;温伪许之，超乃载温诣城下。温向城大呼曰：&ldquo;大军不过三日至，勉之！&rdquo;城中皆泣，称万岁。超怒数之曰：&ldquo;足下不为命计邪？&rdquo;温不应。时超攻城久不下，故徐诱温，冀其改意。复谓温曰：&ldquo;城中故人，有欲与吾同者不？&rdquo;温又不应。遂切责之，温曰：&ldquo;夫事君有死无贰，而卿乃欲令长者出不义之言，吾岂苟生者乎？&rdquo;超遂杀之。
</p>
<p>
</p>
<p>先是，河右扰乱，隔绝不通，敦煌太守马艾卒官，府又无丞。功曹张恭素有学行，郡人推行长史事，恩信甚著，乃遣子就东诣太祖，请太守。时酒泉黄华、张掖张进各据其郡，欲与恭(艾)并势。就至酒泉，为华所拘执，劫以白刃。就终不回，私与恭疏曰：&ldquo;大人率厉敦煌，忠义显然，岂以就在困危之中而替之哉？昔乐羊食子，李通覆家，经国之臣，宁怀妻孥邪？今大军垂至，但当促兵以掎之耳；原不以下流之爱，使就有恨於黄壤也。&rdquo;恭即遣从弟华攻酒泉沙头、乾齐二县。恭又连兵寻继华后，以为首尾之援。别遣铁骑二百，迎吏官属，东缘酒泉北塞，径出张掖北河，逢迎太守尹奉。於是张进须黄华之助；华欲救进，西顾恭兵，恐急击其后，遂诣金城太守苏则降。就竟平安。奉得之官。黄初二年，下诏褒扬，赐恭爵关内侯，拜西域戊己校尉。数岁徵还，将授以侍臣之位，而以子就代焉。恭至敦煌，固辞疾笃。太和中卒，赠执金吾。就后为金城太守，父子著称於西州。㈠
</p>
<p>
</p>
<p>㈠世语曰：就子拢字祖文，弘毅有终，晋武帝世为广汉太守。王F在益州，受中制募兵讨吴，无虎符，率F从事列上，由此召禄埂５墼拢&ldquo;何不密启而便收从事？&rdquo;略唬&ldquo;蜀汉绝远，刘备尝用之。辄收，臣犹以为轻。&rdquo;帝善之。官至匈奴中郎将。伦庸蹋字元安，有路纾为黄门郎，早卒。拢一本作勃。
</p>
<p>
</p>
<p>魏略勇侠传载孙宾硕、祝公道、杨阿若、鲍出等四人，宾硕虽汉人，而鱼豢编之魏书，盖以其人接魏，事义相类故也。论其行节，皆庞、阎之流。其祝公道一人，已见贾逵传。今列宾硕等三人于后。
</p>
<p>
</p>
<p>孙宾硕者，北海人也，家素贫。当汉桓帝时，常侍左　⑻坪獾热ㄙ叭酥鳌Ｑ屿渲校衡弟为京兆虎牙都尉，秩比二千石，而统属郡。衡弟初之官，不敬於京兆尹，入门不持版，郡功曹赵息呵廊下曰：&ldquo;虎牙仪如属城，何得放臂入府门？&rdquo;促收其主簿。衡弟顾促取版，既入见尹，尹欲主人，敕外为市买。息又启云：&ldquo;(左)〔衡〕∽拥埽来为虎牙，非德选，不足为特酤买，宜随中舍菜食而已。&rdquo;及其到官，遣吏奉笺谢尹，息又敕门，言&ldquo;无常见此无阴罕沧拥苄埃用其笺记为通乎？&rdquo;晚乃通之，又不得即令报。衡弟皆知之，甚恚，欲灭诸赵。因书与衡，求为京兆尹，旬月之间，得为之。息自知前过，乃逃走。时息从父仲台，见为凉州刺史，於是衡为诏徵仲台，遣归。遂诏中都官及郡部督邮，捕诸赵尺阂陨希及仲台皆杀之，有藏者与同罪。时息从父岐为皮氏长，闻有家祸，因从官舍逃，走之河间，变姓字，又转诣北海，著絮巾布F，常於市中贩胡饼。宾硕时年二十余，乘犊车，将骑入市。观见岐，疑其非常人也。因问之曰：&ldquo;自有饼邪，贩之邪？&rdquo;岐曰：&ldquo;贩之。&rdquo;宾硕曰：&ldquo;买几钱？卖几钱？&rdquo;岐曰：&ldquo;买三十，卖亦三十。&rdquo;宾硕曰：&ldquo;视处士之望，非似卖饼者，殆有故！&rdquo;乃开车后户，顾所将两骑，令下马扶上之。时岐以为是唐氏耳目也，甚怖，面失色。宾硕闭车后户，下前b，谓之曰：&ldquo;视处士状貌，既非贩饼者，加今面色变动，即不有重怨，则当亡命。我北海孙宾硕也，阖门百口，又有百岁老母在堂，势能相度者也，终不相负，必语我以实。&rdquo;岐乃具告之。宾硕遂载岐驱归。住车门外，先入，白母言：&ldquo;今日出得死友在外，当来入拜。&rdquo;乃出，延岐入，椎牛锺酒，快相娱乐。一二日，因载著别田舍，藏置复壁中。后数岁，唐衡及弟皆死。岐乃得出，还本郡。三府并辟，展转仕进，至郡守、刺史、太仆，而宾硕亦从此显名於东国，仕至豫州刺史。初平末，宾硕以东方饥荒，南客荆州。至兴平中，赵岐以太仆持节使安慰天下，南诣荆州，乃复与宾硕相遇，相对流涕。岐为刘表陈其本末，由是益礼宾硕。顷之，宾硕病亡，岐在南，为行丧也。
</p>
<p>
</p>
<p>杨阿若后名丰，字伯阳，酒泉人。少游侠，常以报仇解怨为事，故时人为之号曰：&ldquo;东市相斫杨阿若，西市相斫杨阿若。&rdquo;至建安年中，太守徐揖诛郡中强族黄氏。时黄昂得脱在外，乃以其家粟金数斛，募众得千余人以攻揖。揖城守。丰时在外，以昂为不义，乃告揖，捐妻子走诣张掖求救。会张掖又反，杀太守，而昂亦陷城杀揖，二郡合势。昂恚丰不与己同，乃重募取丰，欲令张掖以麻系其头，生致之。丰遂逃走。武威太守张猛假丰为都尉，使赍檄告酒泉，听丰为揖报雠。丰遂单骑入南羌中，合众得千余骑，从(乐浪)〔乐涫〕南山中出，指趋郡城。未到三十里，皆令骑下马，曳柴扬尘。酒泉郡人望见尘起，以为东大兵到，遂破散。昂独走出，羌捕得昂，丰谓昂曰：&ldquo;卿前欲生系我颈，今反为我所系，云何？&rdquo;昂惭谢，丰遂杀之。时黄华在东，又还领郡。丰畏华，复走依敦煌。至黄初中，河西兴复，黄华降，丰乃还郡。郡举孝廉，州表其义勇，诏即拜驸马都尉。后二十余年，病亡。
</p>
<p>
</p>
<p>鲍出字文才，京兆新丰人也。少游侠。兴平中，三辅乱，出与老母兄弟五人家居本县，以饥饿，留其母守舍，相将行采蓬实，合得数升，使其二兄初、雅及其弟成持归，为母作食，独与小弟在后采蓬。初等到家，而啖人贼数十人已略其母，以绳贯其手掌，驱去。初等怖恐，不敢追逐。须臾，出从后到，知母为贼所略，欲追贼。兄弟皆云：&ldquo;贼众，当如何？&rdquo;出怒曰：&ldquo;有母而使贼贯其手，将去煮啖之，用活何为？&rdquo;乃攘臂结衽独追之，行数里及贼。贼望见出，乃共布列待之。出到，回从一头斫贼四五人。贼走，复合聚围出，出跳越围斫之，又杀十余人。时贼分布，驱出母前去。贼连击出，不胜，乃走与前辈合。出复追击之，还见其母与比舍妪同贯相连，出遂复奋击贼。贼问出曰：&ldquo;卿欲何得？&rdquo;出责数贼，指其母以示之，贼乃解还出母。比舍妪独不解，遥望出求哀。出复斫贼，贼谓出曰：&ldquo;已还卿母，何为不止？&rdquo;出又指求哀妪：&ldquo;此我嫂也。&rdquo;贼复解还之。出得母还，遂相扶侍，客南阳。建安五年，关中始开，出来北归，而其母不能步行，兄弟欲共舆之。出以舆车历山险危，不如负之安稳，乃以笼盛其母，独自负之，到乡里。乡里士大夫嘉其孝烈，欲荐州郡，郡辟召出，出曰：&ldquo;田民不堪冠带。&rdquo;至青龙中，母年百余岁乃终，出时年七十余，行丧如礼，於今年八九十，才若五六十者。
</p>
<p>
</p>
<p>鱼豢曰：昔孔子叹颜回，以为三月不违仁者，盖观其心耳，孰如孙、祝菜色於市里，颠倒於牢狱，据有实事哉？且夫濮阳周氏不敢匿迹，鲁之朱家不问情实，是何也？惧祸之及，且心不安也。而太史公犹贵其竟脱季布，岂若二贤，厥义多乎？今故远收孙、祝，而近录杨、鲍，既不欲其泯灭，且敦薄俗。至於鲍出，不染礼教，心痛意发，起於自然，迹虽在编户，与笃烈君子何以异乎？若夫杨阿若，少称任侠，长遂蹈义，自西徂东，摧讨逆节，可谓勇而有仁者也。
</p>
<p>
</p>
<p>评曰：李典贵尚儒雅，义忘私隙，美矣。李通、臧霸、文聘、吕虔镇卫州郡，并著威惠。许褚、典韦折冲左右，抑亦汉之樊哙也。庞德授命叱敌，有周苛之节。庞U不惮伏剑，而诚感邻国。阎温向城大呼，齐解、路之烈焉。</p> 