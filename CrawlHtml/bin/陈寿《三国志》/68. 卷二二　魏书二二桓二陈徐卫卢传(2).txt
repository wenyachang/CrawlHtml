 <p>魏氏春秋曰：帝之崩也，太傅司马孚、尚书右仆射陈泰枕帝尸於股，号哭尽哀。时大将军入于禁中，泰见之悲恸，大将军亦对之泣，谓曰：&ldquo;玄伯，其如我何？&rdquo;泰曰：&ldquo;独有斩贾充，少可以谢天下耳。&rdquo;大将军久之曰：&ldquo;卿更思其他。&rdquo;泰曰：&ldquo;岂可使泰复发后言。&rdquo;遂呕血薨。</p><p>臣松之案本传，泰不为太常，未详干宝所由知之。孙盛改易泰言，虽为小胜。然检盛言诸所改易，皆非别有异闻，率更自以意制，多不如旧。凡记言之 体，当使若出其口。辞胜而违实，固君子所不取，况复不胜而徒长虚妄哉？案博物记曰：太丘长陈、子鸿胪纪、纪子司空群、群子泰四世，於汉、魏二朝并有重 名，而其德渐渐小减。时人为其语曰：&ldquo;公惭卿，卿惭长。&rdquo;</p><p>㈡案陈氏谱：群之后，名位遂微。谌孙佐，官至青州刺史。佐弟坦，廷尉。佐子准，太尉，封广陵郡公。准弟戴、徵及从弟堪，并至大位。准孙逵，字林道，有誉江左，为西中郎将，追赠卫将军。</p><p>陈矫字季弼，广陵东阳人也。避乱江东及东城，辞孙策、袁术之命，还本郡。太守陈登请为功曹，使矫诣许，谓曰：&ldquo;许下论议，待吾不足；足下相为观 察，还以见诲。&rdquo;矫还曰：&ldquo;闻远近之论，颇谓明府骄而自矜。&rdquo;登曰：&ldquo;夫闺门雍穆，有德有行，吾敬陈元方兄弟；渊清玉e，有礼有法，吾敬华子鱼；清疾 恶，有识有义，吾敬赵元达；博闻强记，奇逸卓荦，吾敬孔文举；雄姿杰出，有王霸之略，吾敬刘玄德：所敬如此，何骄之有！余子琐琐，亦焉足录哉？&rdquo;登雅意如 此，而深敬友矫。</p><p>郡为孙权所围於匡奇，登令矫求救於太祖。矫说太祖曰：&ldquo;鄙郡虽小，形便之国也，若蒙救援，使为外O，则吴人v谋，徐方永安，武声远震，仁爱滂 流，未从之国，望风景附，崇德养威，此王业也。&rdquo;太祖奇矫，欲留之。矫辞曰：&ldquo;本国倒县，本奔走告急，纵无申胥之效，敢忘弘演之义乎？&rdquo;㈠太祖乃遣赴救。 吴军既退，登多设间伏，勒兵追奔，大破之。</p><p>㈠刘向新序曰：齐桓公求婚於卫，卫不与，而嫁於许。卫为狄所伐，桓公不救，至於国灭君死。懿公尸为狄人所食，惟有肝在。懿公有臣曰弘演，m使 反，致命於肝曰：&ldquo;君为其内，臣为其外。&rdquo;乃刳腹内肝而死。齐桓公曰：&ldquo;卫有臣若此而尚灭，寡人无有，亡无日矣！&rdquo;乃救卫，定其君。</p><p>太祖辟矫为司空掾属，除相令，征南长史，彭城、乐陵太守，魏郡西部都尉。曲周民父病，以牛祷，县结正弃市。矫曰：&ldquo;此孝子也。&rdquo;表赦之。迁魏郡 太守。时系囚千数，至有历年，矫以为周有三典之制，汉约三章之法，今惜轻重之理，而忽久系之患，可谓谬矣。悉自览罪状，一时论决。大军东征，入为丞相长 史。军还，复为魏郡，转西曹属。从征汉中，还为尚书。行前未到，太祖崩洛阳，群臣拘常，以为太子即位，当须诏命。矫曰：&ldquo;王薨于外，天下惶惧。太子宜割 哀即位，以系远近之望。且又爱子在侧，彼此生变，则社稷危矣。&rdquo;即具官备礼，一日皆办。明旦，以王后令，策太子即位，大赦荡然。文帝曰：&ldquo;陈季弼临大节， 明略过人，信一时之俊杰也。&rdquo;帝既践阼，转署吏部，封高陵亭侯，迁尚书令。明帝即位，进爵东乡侯，邑六百户。车驾尝卒至尚书门，矫跪问帝曰：&ldquo;陛下欲何 之？&rdquo;帝曰：&ldquo;欲案行文书耳。&rdquo;矫曰：&ldquo;此自臣职分，非陛下所宜临也。若臣不称其职，则请就黜退。陛下宜还。&rdquo;帝惭，回车而反。其亮直如此。㈠加侍中光禄 大夫，迁司徒。景初元年薨，谥曰贞侯。㈡</p><p>㈠世语曰：刘晔以先进见幸，因谮矫专权。矫惧，以问长子本，本不知所出。次子骞曰：&ldquo;主上明圣，大人大臣，今若不合，不过不作公耳。&rdquo;后数日， 帝见矫，矫又问二子，骞曰：&ldquo;陛下意解，故见大人也。&rdquo;既入，尽日，帝曰：&ldquo;刘晔构君，朕有以迹君；朕心故已了。&rdquo;以金五u授之，矫辞。帝曰：&ldquo;岂以为小 惠？君已知朕心，顾君妻子未知故也。&rdquo;帝忧社稷，问矫：&ldquo;司马公忠正，可谓社稷之臣乎？&rdquo;矫曰：&ldquo;朝廷之望；社稷，未知也。&rdquo;</p><p>㈡魏氏春秋曰：矫本刘氏子，出嗣舅氏而婚于本族。徐宣每非之，庭议其阙。太祖惜矫才量，欲拥全之，乃下令曰：&ldquo;丧乱已来，风教薄，谤议之言，难用褒贬。自建安五年已前，一切勿论。其以断前诽议者，以其罪罪之。&rdquo;</p><p>子本嗣，历位郡守、九卿。所在操纲领，举大体，能使群下自尽。有统御之才，不亲小事，不读法律而得廷尉之称，优於司马岐等，精练文理。迁镇北将军，假节都督河北诸军事。薨，子粲嗣。本弟骞，咸熙中为车骑将军。㈠</p><p>㈠案晋书曰：骞字休渊，为晋佐命功臣，至太傅，封高平郡公。</p><p>初，矫为郡功曹，使过泰山。泰山太守东郡薛悌异之，结为亲友。戏谓矫曰：&ldquo;以郡吏而交二千石，邻国君屈从陪臣游，不亦可乎！&rdquo;悌后为魏郡及尚书令，皆承代矫云。㈠</p><p>㈠世语曰：悌字孝威。年二十二，以贾荽邮挛泰山太守。初，太祖定冀州，以悌及东平王国为左右长史，后至中领军，并悉忠贞练事，为世吏表。</p><p>徐宣字宝坚，广陵海西人也。避乱江东，又辞孙策之命，还本郡。与陈矫并为纲纪，二人齐名而私好不协，然俱见器於太守陈登，与登并心於太祖。海 西、淮浦二县民作乱，都尉卫弥、令梁习夜奔宣家，密送免之。太祖遣督军扈质来讨贼，以兵少不进。宣潜见责之，示以形势，质乃进破贼。太祖辟为司空掾属，除 东缗、发干令，迁齐郡太守，入为门下督，从到寿春。会马超作乱，大军西征，太祖见官属曰：&ldquo;今当远征，而此方未定，以为后忧，宜得清公大德以镇统之。&rdquo;乃 以宣为左护军，留统诸军。还，为丞相东曹掾，出为魏郡太守。太祖崩洛阳，群臣入殿中发哀。或言可易诸城守，用谯、沛人。宣厉声曰：&ldquo;今者远近一统，人怀效 节，何必谯、沛，而沮宿卫者心。&rdquo;文帝闻曰：&ldquo;所谓社稷之臣也。&rdquo;帝既践阼，为御史中丞，赐爵关内侯，徙城门校尉，旬月迁司隶校尉，转散骑常侍。从至广 陵，六军乘舟，风浪暴起，帝船回倒，宣病在后，陵波而前，群寮莫先至者。帝壮之，迁尚书。</p><p>明帝即位，封津阳亭侯，邑二百户。中领军桓范荐宣曰：&ldquo;臣闻帝王用人，度世授才，争夺之时，以策略为先，分定之后，以忠义为首。故晋文行舅犯之 计而赏雍季之言，㈠高祖用陈平之智而后於周勃也。窃见尚书徐宣，体忠厚之行，秉直亮之性；清雅特立，不拘世俗；确然难动，有社稷之节；历位州郡，所在称 职。今仆射缺，宣行掌后事；腹心任重，莫宜宣者。&rdquo;帝遂以宣为左仆射，后加侍中灌禄大夫。车驾幸许昌，总统留事。帝还，主者奏呈文书。诏曰：&ldquo;吾省与仆射 禾异？&rdquo;竟不视。尚方令坐猥见考竟，宣上疏陈威刑大过，又谏作宫殿穷尽民力，帝皆手诏嘉纳。宣曰：&ldquo;七十有县车之礼，今已六十八，可以去矣。&rdquo;乃固辞疾逊 位，帝终不许。青龙四年薨，遗令布衣疏巾，敛以时服。诏曰：&ldquo;宣体履至实，直内方外，历在三朝，公亮正色，有孤寄命之节，可谓柱石臣也。常欲倚以台辅， 未及登之，惜乎大命不永！其追赠车骑将军，葬如公礼。&rdquo;谥曰贞侯。子钦嗣。</p><p>㈠吕氏春秋曰：昔晋文公将与楚人战於城濮，召咎犯而问曰：&ldquo;楚众我寡，奈何而可？&rdquo;咎犯对曰：&ldquo;臣闻繁礼之君，不足於文，繁战之君，不足於诈， 君亦诈之而已。&rdquo;文公以咎犯言告雍季，雍季曰：&ldquo;竭泽而渔，岂不得鱼，而明年无鱼。焚薮而田，岂不得兽，而明年无兽。诈伪之道，虽今偷可，后将无复，非长 术也。&rdquo;文公用咎犯之言，而败楚人於城濮。反而为赏，雍季在上。左右谏曰：&ldquo;城濮之功，咎犯之谋也。君用其言而后其身，或者不可乎！&rdquo;文公曰：&ldquo;雍季之 言，百代之利也；咎犯之言，一时之务也。焉有以一时之务，先百代之砾乎？&rdquo;</p><p>卫臻字公振，陈留襄邑人也。父兹，有大节，不应三公之辟。太祖之初至陈留，兹曰：&ldquo;平天下者，必此人也。&rdquo;太祖亦异之，数诣兹议大事。从讨董 卓，战于荥阳而卒。太祖每涉郡境，辄遣使祠焉。㈠夏侯为陈留太守，举臻计吏，命妇出宴，臻以为&ldquo;末世之俗，非礼之正&rdquo;。怒，执臻，既而赦之。后为汉黄 门侍郎。东郡朱越谋反，引臻。太祖令曰：&ldquo;孤与卿君同共举事，加钦令问。始闻越言，固自不信。及得荀令君书，具亮忠诚。&rdquo;会奉诏命，聘贵人于魏，因表留臻 参丞相军事。追录臻父旧勋，赐爵关内侯，转为户曹掾。文帝即王位，为散骑常侍。及践阼，封安国亭侯。时群臣并颂魏德，多抑损前朝。臻独明禅授之义，称扬汉 美。帝数目臻曰：&ldquo;天下之珍，当与山阳共之。&rdquo;迁尚书，转侍中吏部尚书。帝幸广陵，行中领军，从。征军大将军曹休表得降贼辞，&ldquo;孙权已在濡须口&rdquo;。臻曰： &ldquo;权恃长江，未敢抗衡，此必畏怖伪辞耳。&rdquo;考核降者，果守将诈所作也。</p><p>㈠先贤行状曰：兹字子许。不为激诡之行，不徇流俗之名；明虑渊深，规略宏远。为车骑将军何苗所辟，司徒杨彪再加旌命。董卓作乱，汉室倾荡，太祖 到陈留，始与兹相见，遂同盟，计兴武事。兹答曰：&ldquo;乱生久矣，非兵无以整之。&rdquo;且言&ldquo;兵之兴者，自今始矣&rdquo;。深见废兴，首赞弘谋。合兵三千人，从太祖入荥 阳，力战终日，失利，身殁。</p><p>郭林宗传曰：&ldquo;兹弱冠与同郡圈文生俱称盛德。林宗与二人共至市，子许买物，随价雠直，文生訾呵，减价乃取。林宗曰：&ldquo;子许少欲，文生多情，此二人非徒兄弟，乃父子也。&rdquo;后文生以秽货见损，兹以烈节垂名。</p><p>明帝即位，进封康乡侯，后转为右仆射，典选举，如前加侍中。中护军蒋济遗臻书曰：&ldquo;汉祖遇亡虏为上将，周武拔渔父为太师；布衣厮养，可登王公， 何必守文，试而后用？&rdquo;臻答曰：&ldquo;古人遗智慧而任度量，须考绩而加黜陟；今子同牧野於成、康，喻断綮段摹⒕埃好不经之举，开拔奇之津，将使天下驰骋而起 矣。&rdquo;诸葛亮寇天水，臻奏：&ldquo;宜遣奇兵入散关，绝其粮道。&rdquo;乃以臻为征蜀将军，假节督诸军事，到长安，亮退。还，复职，加光禄大夫。是时，帝方隆意於殿 舍，臻数切谏。及殿中监擅收兰台令史，臻奏案之。诏曰：&ldquo;殿舍不成，吾所留心，卿推之何？&rdquo;臻上疏曰：&ldquo;古制侵官之法，非恶其勤事也，诚以所益者小，所堕 者大也。臣每察校事，类皆如此，惧群司将遂越职，以至陵迟矣。&rdquo;亮又出斜谷；征南上：&ldquo;朱然等军已过荆城。&rdquo;臻曰：&ldquo;然，吴之骁将，必下从权，且为势以缀 征南耳。&rdquo;权果召然入居巢，进攻合肥。帝欲自东征，臻曰：&ldquo;权外示应亮，内实观望。且合肥城固，不足为虑。车驾可无亲征，以省六军之费。&rdquo;帝到寻阳而权竟 退。</p><p>幽州刺史丘俭上疏曰：&ldquo;陛下即位已来，未有可书。吴、蜀恃险，未可卒平，聊可以此方无用之士克定辽东。&rdquo;臻曰：&ldquo;俭所陈皆战国细术，非王者之 事也。吴频岁称兵，寇乱边境，而犹案甲养士，未果寻致讨者，诚以百姓疲劳故也。且渊生长海表，相承三世，外抚戎夷，内战射，而俭欲以偏军长驱，朝至夕 卷，知其妄矣。&rdquo;俭行军遂不利。</p><p>臻迁为司空，徙司徒。正始中，进爵长垣侯，邑千户，封一子列侯。初，太祖久不立太子，而方奇贵临侯。丁仪等为之羽翼，劝臻自结，臻以大义拒 之。及文帝即位，东海王霖有宠，帝问臻：&ldquo;平原侯何如？&rdquo;臻称明德美而终不言。曹爽辅政，使夏侯玄宣指，欲引臻入守尚书令，及为弟求婚，皆不许。固乞逊 位。诏曰：&ldquo;昔干木偃息，义压强秦；留侯颐神，不忘楚事。谠言嘉谋，望不吝焉。&rdquo;赐宅一区，位特进，秩如三司。薨，追赠太尉，谥曰敬侯。子烈嗣，咸熙中为 光禄勋。㈠</p><p>㈠臣松之案旧事及傅咸集，烈终於光禄勋。烈二弟京、楷，皆二千石。楷子权，字伯舆。晋大司马汝南王亮辅政，以权为尚书郎。傅咸与亮笺曰：&ldquo;卫伯 舆贵妃兄子，诚有才章，应作台郎，然未得东宫官属。东宫官属，前患杨骏，亲理塞路，今有伯舆，复越某作郎。一犬吠形，群犬吠声，惧於群吠，遂至回听。&rdquo;权 作左思吴都赋叙及注，叙粗有文辞，至於为注，了无所发明，直为尘秽纸墨，不合传写也。</p><p>卢毓字子家，涿郡涿人也。父植，有名於世。㈠毓十岁而孤，遇本州乱，二兄死难。当袁绍、公孙交兵，幽冀饥荒，养寡嫂孤兄子，以学行见称。文帝 为五官将，召毓署门下贼曹。崔琰举为冀州主簿。时天下草创，多逋逃，故重士亡法，罪及妻子。亡士妻白等，始m夫家数日，未与夫相见，大理奏弃。毓驳之 曰：&ldquo;夫女子之情，以接见而恩生，成妇而义重。故诗云&lsquo;未见君子，我心伤悲；亦既见止，我心则夷&rsquo;。又礼&lsquo;未庙见之妇而死，归葬女氏之党，以未成妇也&rsquo;。 今白等生有未见之悲，死有非妇之痛，而吏议欲肆之大辟，则若同牢合卺之后，罪何所加？且记曰&lsquo;附从轻&rsquo;，言附人之罪，以轻者为比也。又书云&lsquo;与其杀不辜， 宁失不经&rsquo;，恐过重也。苟以白等皆受礼聘，已入门庭，刑之为可，杀之为重。&rdquo;太祖曰：&ldquo;毓执之是也。又引经典有意，使孤叹息。&rdquo;由是为丞相法曹议令史，转 西曹议令史。</p><p>㈠续汉书曰：植字子帧Ｉ偈侣砣冢与郑玄同门相友。植刚毅有大节，常喟然有济世之志，不苟合取容，不应州郡命召。建宁中，徵博士，出补九江太 守，以病去官。作尚书章句、礼记解诂。稍迁侍中、尚书。张角起，以植为北中郎将征角，失利抵罪。顷之，复以为尚书。张让劫少帝奔小平津，植手剑责数让等， 让等皆放兵，垂泣谢罪，遂自杀。董卓议欲废帝，众莫敢对，植独正言，语在卓传。植以老病去位，隐居上谷军都山，初平三年卒。太祖北征柳城，过涿郡，令告太 守曰：&ldquo;故北中郎将卢植，名著海内，学为儒宗，士之楷模，乃国之桢忠病Ｎ粑渫跞胍螅封商容之闾，郑丧子产而仲尼陨涕。孤到此州，嘉其余风。春秋之义，贤 者之后，有异於人。敬遣丞掾坟墓，并致薄^，以彰厥德。&rdquo;植有四子，毓最小。</p><p>魏国既建，为吏部郎。文帝践阼，徙黄门侍郎，出为济阴相，梁、谯二郡太守。帝以谯旧乡，故大徙民充之，以为屯田。而谯土地瘠，百姓穷困，毓愍 之，上表徙民於梁国就沃衍，失帝意。虽听毓所表，心犹恨之，遂左迁毓，使将徙民为睢阳典农校尉。毓心在利民，躬自临视，择居美田，百姓赖之。迁安平、广平 太守，所在有惠化。</p><p>青龙二年，入为侍中。先是，散骑常侍刘劭受诏定律，未就。毓上论古今科律之意，以为法宜一正，不宜有两端，使奸吏得容情。及侍中高堂隆数以宫室 事切谏，帝不悦，毓进曰：&ldquo;臣闻君明则臣直，古之圣王恐不闻其过，故有敢谏之鼓。近臣尽规，此乃臣等所以不及隆。隆诸生，名为狂直，陛下宜容之。&rdquo;在职三 年，多所驳争。诏曰：&ldquo;官人秩才，圣帝所难，必须良佐，进可替否。侍中毓禀性贞固，心平体正，可谓明试有功，不懈于位者也。其以毓为吏部尚书。&rdquo;使毓自选 代，曰：&ldquo;得如卿者乃可。&rdquo;毓举常侍郑冲，帝曰：&ldquo;文和，吾自知之，更举吾所未闻者。&rdquo;乃举阮武、孙邕，帝於是用邕。</p><p>前此诸葛诞、邓r等驰名誉，有四(窗)〔聪〕八达之诮，帝疾之。时举中书郎，诏曰：&ldquo;得其人与否，在卢生耳。选举莫取有名，名如画地作饼，不可 啖也。&rdquo;毓对曰：&ldquo;名不足以致异人，而可以得常士。常士畏教慕善，然后有名，非所当疾也。愚臣既不足以识异人，又主者正以循名案常为职，但当有以验其后。 故古者敷奏以言，明试以功。今考绩之法废，而以毁誉相进退，故真伪浑杂，虚实相蒙。&rdquo;帝纳其言，即诏作考课法。会司徒缺，毓举处士管宁，帝不能用。更问其 次，毓对曰：&ldquo;敦笃至行，则太中大夫韩暨；亮直清方，则司隶校尉崔林；贞固纯粹，则太常常林。&rdquo;帝乃用暨。毓於人及选举，先举性行，而后言才。黄门李丰尝 以问毓，毓曰：&ldquo;才所以为善也，故大才成大善，小才成小善。今称之有才而不能为善，是才不中器也。&rdquo;丰等服其言。</p><p>齐王即位，赐爵关内侯。时曹爽秉权，将树其党，徙毓仆射，以侍中何晏代毓。顷之，出毓为廷尉，司隶毕轨又枉奏免官，众论多讼之，乃以毓为光禄 勋。爽等见收，太傅司马宣王使毓行司隶校尉，治其狱。复为吏部尚书，加奉车都尉，封高乐亭侯，转为仆射，故典选举，加光禄大夫。高贵乡公即位，进封大梁乡 侯。封一子(高)亭侯。丘俭作乱，大将军司马景王出征，毓纲纪后事，加侍中。正元三年，疾病，逊位。迁为司空，固推骠骑将军王昶、光禄大夫王观、司隶校 尉王祥。诏使使者即授印绶，进爵封容城侯，邑二千三百户。甘露二年薨，谥曰成侯。孙O嗣。毓子钦、E，咸熙中钦为尚书，E泰山太守。㈠</p><p>㈠世语曰：钦字子若，E字子笏。钦泰始中为尚书仆射，领选，咸宁四年卒，追赠卫将军，开府。</p><p>虞预晋书曰：钦少居名位，不顾财利，清虚淡泊，动礼典。同郡张华，家单少孤，不为乡邑所知，惟钦贵异焉。钦子浮，字子云。晋诸公赞曰：张华博 识多闻，无物不知。浮高朗经博，有美於华，起家太子舍人，病疽，截手，遂废。朝廷器重之，就家以为国子博士，迁祭酒。永平中为秘书监。E及子皓、志并至尚 书。志子谌，字子谅。温峤表称谌清出有文思。</p><p>谌别传曰：谌善著文章。洛阳倾覆，北投刘琨，琨以为司空从事中郎。琨败，谌归段末波。元帝之初，累召为散骑中书侍郎，不得南赴。永和六年，卒於胡(胡)中，子孙过江。妖贼帅卢循，谌之曾孙。</p><p>评曰：桓阶识睹成败，才周当世。陈群动仗名义，有清流雅望；泰弘济简至，允克堂构矣。魏世事统台阁，重内轻外，故八座尚书，即古六卿之任也。陈、徐、卫、卢，久居斯位，矫、宣刚断骨鲠，臻、毓规鉴清理，咸不忝厥职云。</p> 