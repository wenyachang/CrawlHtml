 <p>六年春，扬声由斜谷道取d，使赵云、邓芝为疑军，据箕谷，魏大将军曹真举众拒之。亮身率诸军攻祁山，戎陈整齐，赏罚肃而号令明，南安、天水、安 定三郡叛魏应亮，关中响震。㈠魏明帝西镇长安，命张A拒亮，亮使马谡督诸军在前，与A战于街亭。谡违亮节度，举动失宜，大为A所破。亮拔西县千余家，还于 汉中，㈡戮谡以谢众。上疏曰：&ldquo;臣以弱才，叨窃非据，亲秉旄钺以厉三军，不能训章明法，临事而惧，至有街亭违命之阙，箕谷不戒之失，咎皆在臣授任无方。臣 明不知人，恤事多，春秋责帅，臣职是当。请自贬三等，以督厥咎。&rdquo;於是以亮为右将军，行丞相事，所总统如前。㈢</p><p>㈠魏略曰：始，国家以蜀中惟有刘备。备既死，数岁寂然无声，是以略无备预；而卒闻亮出，朝野恐惧，陇右、祁山尤甚，故三郡同时应亮。</p><p>㈡郭冲四事曰：亮出祁山，陇西、南安二郡应时降，围天水，拔冀城，虏姜维，驱略士女数千人还蜀。人皆贺亮，亮颜色愀然有戚容，谢曰：&ldquo;普天之 下，莫非汉民，国家威力未举，使百姓困於豺狼之吻。一夫有死，皆亮之罪，以此相贺，能不为愧。&rdquo;於是蜀人咸知亮有吞魏之志，非惟拓境而已。难曰：亮有吞魏 之志久矣，不始於此众人方知也，且于时师出无成，伤缺而反者众，三郡归降而不能有。姜维，天水之匹夫耳，获之则於魏何损？拔西县千家，不补街亭所丧，以何 为功，而蜀人相贺乎？</p><p>㈢汉晋春秋曰：或劝亮更发兵者，亮曰：&ldquo;大军在祁山、箕谷，皆多於贼，而不能破贼为贼所破者，则此病不在兵少也，在一人耳。今欲减兵省将，明罚 思过，校变通之道於将来；若不能然者，虽兵多何益！自今已后，诸有忠虑於国，但勤攻吾之阙，则事可定，贼可死，功可F足而待矣。&rdquo;於是考微劳，甄烈壮，引 咎责躬，布所失於天下，厉兵讲武，以为后图，戎士简练，民忘其败矣。亮闻孙权破曹休，魏兵东下，关中虚弱。十一月，上言曰：&ldquo;先帝虑汉、贼不两立，王业不 偏安，故臣以讨贼也。以先帝之明，量臣之才，故知臣伐贼才弱敌强也；然不伐贼，王业亦亡，惟坐待亡，孰与伐之？是故臣而弗疑也。臣受命之日，寝不安 席，食不甘味，思惟北征，宜先入南，故五月渡泸，深入不毛，并日而食。臣非不自惜也，顾王业不得偏全於蜀都，故冒危难以奉先帝之遗意也，而议者谓为非计。 今贼适疲於西，又务於东，兵法乘劳，此进趋之时也。谨陈其事如左：高帝明并日月，谋臣渊深，然涉险被创，危然后安。今陛下未及高帝，谋臣不如良、平，而欲 以长计取胜，坐定天下，此臣之未解一也。刘繇、王朗各据州郡，论安言计，动引圣人，群疑满腹，众难塞胸，今岁不战，明年不征，使孙策坐大，遂并江东，此臣 之未解二也。曹操智计殊绝於人，其用兵也，仿佛孙、吴，然困於南阳，险於乌巢，危於祁连，快独柩簦几败北山，殆死潼关，然后伪定一时耳，况臣才弱，而欲 以不危而定之，此臣之未解三也。曹操五攻昌霸不下，四越巢湖不成，任用李服而李服图之，委夏侯而夏侯败亡，先帝每称操为能，犹有此失，况臣驽下，何能必 胜？此臣之未解四也。自臣到汉中，中间期年耳，然丧赵云、阳群、马玉、阎芝、丁立、白寿、刘A、邓铜等及曲长屯将七十余人，突将无前。z、叟、青羌散骑、 武骑一千余人，此皆数十年之内所纠合四方之精锐，非一州之所有，若复数年，则损三分之二也，当何以图敌？此臣之未解五也。今民穷兵疲，而事不可息，事不可 息，则住与行劳费正等，而不及今图之，欲以一州之地与贼持久，此臣之未解六也。夫难平者，事也。昔先帝败军於楚，当此时，曹操拊手，谓天下以定。然后先帝 东连吴、越，西取巴、蜀，举兵北征，夏侯授首，此操之失计而汉事将成也。然后吴更违盟，关羽毁败，秭归蹉跌，曹丕称帝。凡事如是，难可逆见。臣鞠躬尽力， 死而后已，至於成败利钝，非臣之明所能逆睹也。&rdquo;於是有散关之役。此表，亮集所无，出张俨默记。</p><p>冬，亮复出散关，围陈仓，曹真拒之，亮粮尽而还。魏将王双率骑追亮，亮与战，破之，斩双。七年，亮遣陈式攻武都、阴平。魏雍州刺史郭淮率众欲击 式，亮自出至建威，淮退还，遂平二郡。诏策亮曰：&ldquo;街亭之役，咎由马谡，而君引愆，深自贬抑，重违君意，听顺所守。前年d师，馘斩王双；今岁爰征，郭淮遁 走；降集氐、羌，兴复二郡，威镇凶暴，功勋显然。方今天下骚扰，元恶未枭，君受大任，止之重，而久自挹损，非所以光扬洪烈矣。今复君丞相，君其勿辞。&rdquo; ㈠</p><p>㈠汉晋春秋曰：是岁，孙权称尊号，其群臣以并尊二帝来告。议者咸以为交之无益，而名体弗顺，宜显明正义，绝其盟好。亮曰：&ldquo;权有僭逆之心久矣， 国家所以略其衅情者，求掎角之援也。今若加显绝，雠我必深，便当移兵东(戍)〔〕，与之角力，须并其土，乃议中原。彼贤才尚多，将相缉穆，未可一朝定也。 顿兵相持，坐而须老，使北贼得计，非算之上者。昔孝文卑辞匈奴，先帝优与吴盟，皆应权通变，弘思远益，非匹夫之为(分)〔〕者也。今议者咸以权利在鼎足， 不能并力，且志望以满，无上岸之情，推此，皆似是而非也。何者？其智力不侔，故限江自保；权之不能越江，犹魏贼之不能渡汉，非力有余而利不取也。若大军致 讨，彼高当分裂其地以为后规，下当略民广境，示武於内，非端坐者也。若就其不动而睦於我，我之北伐，无东顾之忧，河南之众不得尽西，此之为利，亦已深矣。 权僭之罪，未宜明也。&rdquo;乃遣卫尉陈震庆权正号。</p><p>九年，亮复出祁山，以木牛运，㈠粮尽退军，与魏将张A交战，射杀A。㈡十二年春，亮悉大众由斜谷出，以流马运，据武功五丈原，与司马宣王对於渭 南。亮每患粮不继，使己志不申，是以分兵屯田，为久驻之基。耕者杂於渭滨居民之间，而百姓安堵，军无私焉。㈢相持百余日。其年八月，亮疾病，卒于军，时年 五十四。㈣及军退，宣王案行其营垒处所，曰：&ldquo;天下奇才也！&rdquo;㈤</p><p>㈠汉晋春秋曰：亮围祁山，招鲜卑轲比能，比能等至故北地石城以应亮。於是魏大司马曹真有疾，司马宣王自荆州入朝，魏明帝曰：&ldquo;西方事重，非君莫 可付者。&rdquo;乃使西屯长安，督张A、费曜、戴陵、郭淮等。宣王使曜、陵留精兵四千守上，余众悉出，西救祁山。A欲分兵驻雍、d，宣王曰：&ldquo;料前军能独当之 者，将军言是也；若不能当而分为前后，此楚之三军所以为黥布禽也。&rdquo;遂进。亮分兵留攻，自逆宣王于上。郭淮、费曜等徼亮，亮破之，因大芟刈其麦，与宣王 遇于上之东，敛兵依险，军不得交，亮引而还。宣王寻亮至于卤城。张A曰：&ldquo;彼远来逆我，请战不得，谓我利在不战，欲以长计制之也。且祁山知大军以在近， 人情自固，可止屯於此，分为奇兵，示出其后，不宜进前而不敢浚坐失民望也。今亮县军食少，亦行去矣。&rdquo;宣王不从，故寻亮。既至，又登山掘营，不肯战。贾 栩、魏平数请战，因曰：&ldquo;公畏蜀如虎，奈天下笑何！&rdquo;宣王病之。诸将咸请战。五月辛巳，乃使张A攻无当监何平於南围，自案中道向亮。亮使魏延、高翔、吴班 赴拒，大破之，获甲首三千级，玄铠五千领，角弩三千一百张，宣王还保营。</p><p>㈡郭冲五事曰：魏明帝自征蜀，幸长安，遣宣王督张A诸军，雍、凉劲卒三十余万，潜军密进，规向剑阁。亮时在祁山，旌旗利器，守在险要，十二更 下，在者八万。时魏军始陈，幡兵适交，参佐咸以贼众强盛，非力不制，宜权停下兵一月，以并声势。亮曰：&ldquo;吾统武行师，以大信为本，得原失信，古人所惜；去 者束装以待期，妻子鹤望而计日，虽临征难，义所不废。&rdquo;皆催遣令去。於是去者感悦，原留一战，住者愤踊，思致死命。相谓曰：&ldquo;诸葛公之恩，死犹不报也。&rdquo; 临战之日，莫不拔刃争先，以一当十，杀张A，s宣王，一战大w，此信之由也。难曰：臣松之案：亮前出祁山，魏明帝身至长安耳，此年不复自来。且亮大军在 关、陇，魏人何由得越亮径向剑阁？亮既在战场，本无久住之规，而方休兵还蜀，皆非经通之言。孙盛、习凿齿搜求异同，罔有所遗，而并不载冲言，知其乖剌多 矣。</p><p>㈢汉晋春秋曰：亮自至，数挑战。宣王亦表固请战。使卫尉辛毗持节以制之。姜维谓亮曰：&ldquo;辛佐治仗节而到，贼不复出矣。&rdquo;亮曰：&ldquo;彼本无战情，所以固请战者，以示武於其众耳。将在军，君命有所不受，苟能制吾，岂千里而请战邪！&rdquo;</p><p>魏氏春秋曰：亮使至，问其寝食及其事之烦简，不问戎事。使对曰：&ldquo;诸葛公夙兴夜寐，罚二十以上，皆亲揽焉；所啖食不至数升。&rdquo;宣王曰：&ldquo;亮将死矣。&rdquo;</p><p>㈣魏书曰：亮粮尽势穷，忧恚欧血，一夕烧营遁走，入谷，道发病卒。</p><p>汉晋春秋曰：亮卒于郭氏坞。</p><p>晋阳秋曰：有星赤而芒角，自东北西南流，投于亮营，三投再还，往大还小。俄而亮卒。</p><p>臣松之以为亮在渭滨，魏人蹑迹，胜负之形，未可测量，而云欧血，盖因亮自亡而自夸大也。夫以孔明之略，岂为仲达欧血乎？及至刘琨丧师，与晋元帝笺亦云&ldquo;亮军败欧血&rdquo;，此则引虚记以为言也。其云入谷而卒，缘蜀人入谷发丧故也。</p><p>㈤汉晋春秋曰：杨仪等整军而出，百姓奔告宣王，宣王追焉。姜维令仪反旗鸣鼓，若将向宣王者，宣王乃退，不敢俊ｌ妒且墙岢露去，入谷然后发丧。宣王之退也，百姓为之谚曰：&ldquo;死诸葛走生仲达。&rdquo;或以告宣王，宣王曰：&ldquo;吾能料生，不便料死也。&rdquo;</p><p>亮遗命葬汉中定军山，因山为坟，冢足容棺，敛以时服，不须器物。诏策曰：&ldquo;惟君体资文武，明斌瞥希受遗孤，匡辅朕躬，继绝兴微，志存靖乱； 爰整六师，无岁不征，神武赫然，威镇八荒，将建殊功於季汉，参伊、周之巨勋。如何不吊，事临垂克，遘疾陨丧！朕用伤悼，肝心若裂。夫崇德序功，纪行命谥， 所以光昭将来，刊载不朽。今使使持节左中郎将杜琼，赠君丞相武乡侯印绶，谥君为忠武侯。魂而有灵，嘉兹宠荣。呜呼哀哉！呜呼哀哉！&rdquo;</p><p>初，亮自表后主曰：&ldquo;成都有桑八百株，薄田十五顷，子弟衣食，自有余饶。至於臣在外任，无别调度，随身衣食，悉仰於官，不别治生，以长尺寸。若臣死之日，不使内有余帛，外有赢财，以负陛下。&rdquo;及卒，如其所言。</p><p>亮性长於巧思，损益连弩，木牛流马，皆出其意；推演兵法，作八陈图，咸得其要云。㈠亮言教书奏多可观，别为一集。</p><p>㈠魏氏春秋曰：亮作八务、七戒、六恐、五惧，皆有条章，以训厉臣子。又损益连弩，谓之元戎，以铁为矢，矢长八寸，一弩十矢俱发。</p><p>亮集载作木牛流马法曰：&ldquo;木牛者，方腹曲头，一脚四足，头入领中，舌著於腹。载多而行少，宜可大用，不可小使；特行者数十里，群行者二十里也。 曲者为牛头，双者为牛脚，横者为牛领，转者为牛足，覆者为牛背，方者为牛腹，垂者为牛舌，曲者为牛肋，刻者为牛齿，立者为牛角，细者为牛鞅，摄者为牛F 轴。牛仰双辕，人行六尺，牛行四步。载一岁粮，日行二十里，而人不大劳。流马尺寸之数，肋长三尺五寸，广三寸，厚二寸二分，左右同。前轴孔分墨去头四寸， 径中二寸。前脚孔分墨二寸，去前轴孔四寸五分，广一寸。前杠孔去前脚孔分墨二寸七分，孔长二寸，广一寸。后轴孔去前杠分墨一尺五分，大小与前同。后脚孔分 墨去后轴孔三寸五分，大小与前同。后杠孔去后脚孔分墨二寸七分，后载w去后杠孔分墨四寸五分。前杠长一尺八寸，广二寸，厚一寸五分。后杠与等版方囊二枚， 厚八分，长二尺七寸，高一尺六寸五分，广一尺六寸，每枚受米二斛三斗。从上杠孔去肋下七寸，前后同。上杠孔去下杠孔分墨一尺三寸，孔长一寸五分，广七分， 八孔同。前后四脚，广二寸，厚一寸五分。形制如象，y长四寸，径面四寸三分。孔径中三脚杠，长二尺一寸，广一寸五分，厚一寸四分，同杠耳。&rdquo;</p><p>景耀六年春，诏为亮立庙於沔阳。㈠秋，魏镇西将军锺会征蜀，至汉川，祭亮之庙，令军士不得於亮墓所左右刍牧樵采。亮弟均，官至长水校尉。亮子瞻，嗣爵。㈡</p><p>㈠襄阳记曰：亮初亡，所在各求为立庙，朝议以礼秩不听，百姓遂因时节私祭之於道陌上。言事者或以为可听立庙於成都者，后主不从。步兵校尉习隆、 中书郎向充等共上表曰：&ldquo;臣闻周人怀召伯之德，甘棠为之不伐；越王思范蠡之功，铸金以存其像。自汉兴以来，小善小德而图形立庙者多矣。况亮德范遐迩，勋盖 季世，王室之不坏，实斯人是赖，而蒸尝止於私门，庙像阙而莫立，使百姓巷祭，戎夷野祀，非所以存德念功，述追在昔者也。今若尽顺民心，则渎而无典，建之京 师，又孔诿恚此圣怀所以惟疑也。臣愚以为宜因近其墓，立之於沔阳，使所亲属以时赐祭，凡其臣故吏欲奉祠者，皆限至庙。断其私祀，以崇正礼。&rdquo;於是始从 之。</p><p></p> 