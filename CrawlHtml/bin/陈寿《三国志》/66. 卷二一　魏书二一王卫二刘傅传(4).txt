 <p>
</p>
<p>㈡文章叙录曰：诞字仲将，太仆端之子。有文才，善属辞章。建安中，为郡上计吏，特拜郎中，稍迁侍中中书监，以光禄大夫逊位，年七十五卒於家。 初，邯郸淳、卫觊及诞并善书，有名。觊孙a撰四体书势，其序古文曰：&ldquo;自秦用篆书，焚烧先典，而古文绝矣。汉武帝时，鲁恭王坏孔子宅，得尚书、春秋、论 语、孝经，时人已不复知有古文，谓之科斗书，汉世秘藏，希得见之。魏初传古文者，出於邯郸淳。敬侯写淳尚书，后以示淳，而淳不别。至正始中，立三字石经， 转失淳法。因科斗之名，遂效其法。太康元年，汲县民盗发魏襄王冢，得策书十余万言。案敬侯所书，犹有仿佛。&rdquo;敬侯谓觊也。其序篆书曰：&ldquo;秦时李斯号为工 篆，诸山及铜人铭皆斯书也。汉建初中，扶风曹喜少异於斯而亦称善。邯郸淳师焉，略究其妙。韦诞师淳而不及也。太和中，诞为武都太守，以能书留补侍中，魏氏 宝器铭题皆诞书云。汉末又有蔡邕采斯、喜之法，为古今杂形，然精密简理不如淳也。&rdquo;其序录隶书，已略见武纪。又曰：&ldquo;师宜官为大字，邯郸淳为小字。梁鹄谓 淳得次仲法，然鹄之用笔尽其势矣。&rdquo;其序草书曰：&ldquo;汉兴而有草书，不知作者姓名。至章帝时，齐相杜度号善作篇，后有崔瑗、崔亦皆称工。杜氏结字甚安而书 体微瘦，崔氏甚得笔势而结字小疏。弘农张伯英者因而而转精其巧。凡家之衣帛，必书而后练之，临池学书，池水尽黑。下笔必为楷则，号&lsquo;SS不暇草&rsquo;，寸纸不 见遗，至今世人尤宝之，韦仲将谓之草圣。伯英弟文舒者，次伯英。又有姜孟颍、梁孔达、田彦和及韦仲将之徒，皆伯英弟子，有名於世，然殊不及文舒也。&rdquo;
</p>
<p>
</p>
<p>㈢惠，渊子。事在渊传。
</p>
<p>
</p>
<p>㈣文章叙录曰：该字公达。强志好学。年二十，上计掾，召为郎中。著魏书。迁博士司徒右长史，复还入著作。景元二年卒官。
</p>
<p>
</p>
<p>㈤文章叙录曰：挚字德鲁。初上笳赋，署司徒军谋吏。后举孝廉，除郎中，转补校书。挚与丘俭乡里相亲，故为诗与俭，求仙人药一丸，欲以感切俭求 助也。其诗曰：&ldquo;骐骥马不试，婆娑槽枥间。壮士志未伸，坎轲多辛酸。伊挚为媵臣，吕望身操竿；夷吾困商贩，甯戚对牛叹；食其处监门，淮阴饥不餐；买臣老负 薪，妻畔呼不还，释之宦十年，位不增故官。才非八子伦，而与齐其患。无知不在此，袁盎未有言。被此笃病久，荣卫动不安，闻有韩众药，信来给一丸。&rdquo;俭答 曰：&ldquo;凤鸟翔京邑，哀鸣有所思。才为圣世出，德音何不怡！八子未遭遇，今者遭明时。胡康出垄亩，杨伟无根基，飞腾冲云天，奋迅协光熙。骏骥骨法异，伯乐观 知之，但当养羽翮，鸿举必有期。体无纤微疾，安用问良医？联翩轻栖集，还为燕雀嗤。韩众药虽良，或更不能治。悠悠千里情，薄言答嘉诗。信心感诸中，中实不 在辞。&rdquo;挚竟不得迁，卒於秘书。
</p>
<p>
</p>
<p>庐江何氏家传曰：明帝时，有谯人胡康，年十五，以异才见送，又陈损益，求试剧县。诏特引见。众论翕然，号为神童。诏付秘书，使博览典籍。帝以问秘书丞何祯：&ldquo;康才何如？&rdquo;祯答曰：&ldquo;康虽有才，性质不端，必有负败。&rdquo;后果以过见谴。
</p>
<p>
</p>
<p>臣松之案：魏朝自微而显者，不闻胡康；疑是孟康。康事见杜恕传。杨伟见曹爽传。
</p>
<p>
</p>
<p>傅嘏字兰石，北地泥阳人，傅介子之后也。伯父巽，黄初中为侍中尚书。㈠嘏弱冠知名，㈡司空陈群辟为掾。时散骑常侍刘劭作考课法，事下三府。嘏难 劭论曰：&ldquo;盖闻帝制宏深，圣道奥远，苟非其才，则道不虚行，神而明之，存乎其人。暨乎王略亏颓而旷载罔缀，微言既没，六籍泯玷。何则？道弘致远而众才莫 也。案劭考课论，虽欲寻前代黜陟之文，然其制度略以阙亡。礼之存者，惟有周典，外建侯伯，O屏九服，内立列司，`齐六职，土有a贡，官有定则，百揆均在， 四民殊业，故考绩可理而黜陟易通也。大魏继百王之末，承秦、汉之烈，制度之流，靡所采。自建安以来，至于青龙，神武拨乱，肇基皇祚，扫除凶逆，芟夷遗 寇，旌旗卷舒，日不暇给。及经邦治戎，权法并用，百官群司，军国通任，随时之宜，以应政机。以古施今，事杂义殊，难得而通也。所以然者，制宜经远，或不切 近，法应时务，不足垂后。夫建官均职，清理民物，所以立本也；循名考实，纠励成规，所以治末也。本纲末举而造制未呈，国略不崇而考课是先，惧不足以料贤愚 之分，精幽明之理也。昔先王之择才，必本行於州闾，讲道於庠序，行具而谓之贤，道则谓之能。乡老献贤能于王，王拜受之，举其贤者，出使长之，科其能者， 入使治之，此先王收才之义也。方今九州之民，爰及京城，未有六乡之举，其选才之职，专任吏部。案品状则实才未必当，任薄伐则德行未为叙，如此则殿最之课， 未尽人才。述综王度，敷赞国式，体深义广，难得而详也。&rdquo;
</p>
<p>
</p>
<p>㈠傅子曰：嘏祖父睿，代郡太守。父允，黄门侍郎。
</p>
<p>
</p>
<p>㈡傅子曰：是时何晏以材辩显於贵戚之间，邓r好变通，合徒党，鬻声名於闾阎，而夏侯玄以贵臣子少有重名，为之宗主，求交於嘏而不纳也。嘏友人荀 粲，有清识远心，然犹怪之。谓嘏曰：&ldquo;夏侯泰初一时之杰，虚心交子，合则好成，不合则怨至。二贤不睦，非国之利，此蔺相如所以下廉颇也。&rdquo;嘏答之曰：&ldquo;泰 初志大其量，能合虚声而无实才。何平叔言远而情近，好辩而无诚，所谓利口覆邦国之人也。邓玄茂有为而无终，外要名利，内无关钥，贵同恶异，多言而妒前；多 言多衅，妒前无亲。以吾观此三人者，皆败德也。远之犹恐祸及，况昵之乎？&rdquo;
</p>
<p>
</p>
<p>正始初，除尚书郎，迁黄门侍郎。时曹爽秉政，何晏为吏部尚书，嘏谓爽弟羲曰：&ldquo;何平叔外静而内巧，好利，不念务本。吾恐必先惑子兄弟，仁人将 远，而朝政废矣。&rdquo;晏等遂与嘏不平，因微事以免嘏官。起家拜荥阳太守，不行。太傅司马宣王请为从事中郎。曹爽诛，为河南尹，㈠迁尚书。嘏常以为&ldquo;秦始罢侯 置守，设官分职，不与古同。汉、魏因循，以至于今。然儒生学士，咸欲错综以三代之礼，礼弘致远，不应时务，事与制违，名实未附，故历代而不至於治者，盖由 是也。欲大改定官制，依古正本，今遇帝室多难，未能革易&rdquo;。
</p>
<p>
</p>
<p>㈠傅子曰：河南尹内掌帝都，外统京畿，兼古六乡六遂之士。其民异方杂居，多豪门大族，商贾胡貊，天下四(方)会，利之所聚，而奸之所生。前尹司 马芝，举其纲而太简，次尹刘静，综其目而太密，后尹李胜，毁常法以收一时之声。嘏立司马氏之纲统，裁刘氏之纲目以经纬之，李氏所毁以渐补之。郡有七百吏， 半非旧也。河南俗党五官掾功曹典选职，皆授其本国人，无用异邦人者，嘏各举其良而对用之，官曹分职，而后以次考核之。其治以德教为本，然持法有a，简而不 可犯，见理识情，狱讼不加楚而得其实。不为小惠，有所荐达及大有益於民事，皆隐其端迹，若不由己出。故当时无赫赫之名，吏民久而后安之。
</p>
<p>
</p>
<p>时论者议欲自伐吴，三征献策各不同。诏以访嘏，嘏对曰：&ldquo;昔夫差陵齐胜晋，威行中国，终祸姑苏；齐闵兼土拓境，辟地千里，身蹈颠覆。有始不必善 终，古之明效也。孙权自破关羽并荆州之后，志盈欲满，凶宄以极，是以宣文侯深建宏图大举之策。今权以死，孤於诸葛恪。若矫权苛暴，蠲其虐政，民免酷烈， 偷安新惠，外内齐虑，有同舟之惧，虽不能终自保完，犹足以延期挺命於深江之外矣。而议者或欲舟径济，横行江表；或欲四道并进，攻其城垒；或欲大佃疆埸， 观衅而动：诚皆取贼之常计也。然自治兵以来，出入三载，非掩袭之军也。贼之为寇，几六十年矣，君臣伪立，吉凶共患，又丧其元帅，上下忧危，设令列船津要， 坚城据险，横行之计，其殆难捷。惟进军大佃，最差完牢。(隐)兵出民表，寇钞不犯；坐食积谷，不烦运士；乘衅讨袭，无远劳费：此军之急务也。昔樊哙原以十 万之众，横行匈奴，季布面折其短。今欲越长江，涉虏庭，亦向时之喻也。未若明法练士，错计於全胜之地，振长策以御敌之余烬，斯必然之数也。&rdquo;㈠后吴大将诸 葛恪新破东关，乘胜扬声欲向青、徐，朝廷将为之备。嘏议以为&ldquo;淮海非贼轻行之路，又昔孙权遣兵入海，漂浪沉溺，略无孑遗，恪岂敢倾根竭本，寄命洪流，以徼 乾没乎？㈡恪不过遣偏率小将素习水军者，乘海溯淮，示动青、徐，恪自并兵来向淮南耳&rdquo;。后恪果图新城，不克而归。
</p>
<p>
</p>
<p>㈠司马彪战略载嘏此对，详於本传，今悉载之以尽其意。彪曰：嘉平四年四月，孙权死。征南大将军王昶、征东将军胡遵、镇南将军丘俭等表请征吴。 朝廷以三征计异，诏访尚书傅嘏，嘏对曰：&ldquo;昔夫差胜齐陵晋，威行中国，不能以免姑苏之祸；齐闵辟土兼国，开地千里，不足以救颠覆之败：有始不必善终，古事 之明效也。孙权自破蜀兼平荆州之后，志盈欲满，罪戮忠良，殊及胤嗣，元凶已极。相国宣文侯先识取乱侮亡之义，深建宏图大举之策。今权已死，孤於诸葛恪。 若矫权苛暴，蠲其虐政，民免酷烈，偷安新惠，外内齐虑，有同舟之惧，虽不能终自保完，犹足以延期挺命於深江之表矣。昶等或欲舟径渡，横行江表，收民略 地，因粮於寇；或欲四道并进，临之以武，诱间携贰，待其崩坏；或欲进军大佃，科湎盍欤积谷观衅，相时而动：凡此三者，皆取贼之常计也。然施之当机，则功 成名立，苟不应节，必贻后患。自治兵已来，出入三载，非掩袭之军也。贼丧元帅，利存退守，若撰饰舟楫，罗船津要，坚城清野，以防卒攻，横行之计，殆难必 施。贼之为寇，几六十年，君臣伪立，吉凶同患，若恪蠲其弊，天去其疾，崩溃之应，不可卒待。今边壤之守，与贼相远，贼设罗落，又持重密，间谍不行，耳目无 闻。夫军无耳目，校察未详，而举大众以临巨险，此为希幸徼功，先战而后求胜，非全军之长策也。唯有进军大佃，最差完牢。可诏昶、遵等择地居险，审所错置， 及令三方一时前守。夺其肥壤，使还耕黾雇粒一也；兵出民表，寇钞不犯，二也；招怀近路，降附日至，三也；罗落远设，间构不来，四也；贼退其守，罗落必 浅，佃作易之，五也；坐食积谷，士不运输，六也；衅隙时闻，讨袭速决，七也：凡此七者，军事之急务也。不据则贼擅便资，据之则利归於国，不可不察也。夫屯 垒相浚形势已交，智勇得陈，巧拙得用，策之而知得失之计，角之而知有余不足，虏之情伪，将焉所逃？夫以小敌大，则役烦力竭，以贫敌富，则敛重财匮。故 &lsquo;敌逸能劳之，饱能饥之&rsquo;，此之谓也。然后盛众厉兵以震之，参惠倍赏以招之，多方广似以疑之。由不虞之道，以间其不戒；比及三年，左提右挈，虏必冰散瓦 解，安受其弊，可坐算而得也。昔汉氏历世常患匈奴，朝臣谋士早朝晏罢，介胄之将则陈征伐，|绅之徒咸言和亲，勇奋之士思展搏噬。故樊哙原以十万之众横行匈 奴，季布面折其短。李信求以二十万独举楚人，而果辱秦军。今诸将有陈越江陵险，独步虏庭，即亦向时之类也。以陛下圣德，辅相忠贤，法明士练，错计於全胜之 地，振长策以御之，虏之崩溃，必然之数。故兵法曰：&lsquo;屈人之兵，而非战也；拔人之城，而非攻也。&rsquo;若释庙胜必然之理，而行万一不必全之路，诚愚臣之所虑 也。故谓大佃而恐计最长。&rdquo;时不从嘏言。其年十一月，诏昶等征吴。五年正月，诸葛恪拒战，大破众军於东关。
</p>
<p>
</p>
<p>㈡汉书张汤传曰：汤始为小吏，乾没，与长安富贾田甲、鱼翁叔之属交私。服虔说曰：&ldquo;乾没，射成败也。&rdquo;如淳曰：&ldquo;得利为乾，失利为没。&rdquo;
</p>
<p>
</p>
<p>臣松之以虔直以乾没为射成败，而不说乾没之义，於理犹为未场４疽缘美为乾，又不可了。愚谓乾读宜为乾燥之乾。盖谓有所徼射，不计乾燥之与沈没而为之。
</p>
<p>
</p>
<p>嘏常论才性同异，锺会集而论之。㈠嘉平末，赐爵关内侯。高贵乡公即尊位，进封武卿亭侯。正元二年春，丘俭、文钦作乱。或以司马景王不宜自行， 可遣太尉孚往，惟嘏及王肃劝之。景王遂行。㈡以嘏守尚书仆射，俱东。俭、钦破败，嘏有谋焉。及景王薨，嘏与司马文王径还洛阳，文王遂以辅政。语在锺会传。 ㈢会由是有自矜色，嘏戒之曰：&ldquo;子志大其量，而勋业难为也，可不慎哉！&rdquo;嘏以功进封阳乡侯，增邑六百户，并前千二百户。是岁薨，时年四十七，追赠太常，谥 曰元侯。㈣子祗嗣。咸熙中开建五等，以嘏著勋前朝，改封祗泾原子。㈤
</p>
<p>
</p>
<p>㈠傅子曰：嘏既达治好正，而有清理识要，好论才性，原本精微，鲜能及之。司隶校尉锺会年甚少，嘏以明智交会。臣松之案：傅子前云嘏了夏侯之必 败，不与之交，而此云与锺会善。愚以为夏侯玄以名重致患，衅由外至；锺会以利动取败，祸自己出。然则夏侯之危兆难睹，而锺氏之败形易照也。嘏若了夏侯之必 危，而不见锺会之将败，则为识有所蔽，难以言通；若皆知其不终，而情有彼此，是为厚薄由于爱憎，奚豫於成败哉？以爱憎为厚薄，又亏於雅体矣。傅子此论，非 所以益嘏也。
</p>
<p>
</p>
<p>㈡汉晋春秋曰：嘏固劝景王行，景王未从。嘏重言曰：&ldquo;淮、楚兵劲，而俭等负力远斗，其锋未易当也。若诸将战有利钝，大势一失，则公事败矣。&rdquo;是时景王新割目瘤，创甚，闻嘏言，蹶然而起曰：&ldquo;我请舆疾而东。&rdquo;
</p>
<p>
</p>
<p>㈢世语曰：景王疾甚，以朝政授傅嘏，嘏不敢受。及薨，嘏秘不发丧，以景王命召文王於许昌，领公军焉。孙盛评曰：晋宣、景、文王之相魏也，权重相承，王业基矣。岂蕞尔傅嘏所宜间厕？世语所云，斯不然矣。
</p>
<p>
</p>
<p>㈣傅子曰：初，李丰与嘏同州，少有显名，早历大官，内外称之，嘏又不善也。谓同志曰：&ldquo;丰饰伪而多疑，矜小失而昧於权利，若处庸庸者可也，自任 机事，遭明者必死。&rdquo;丰后为中书令，与夏侯玄俱祸，卒如嘏言。嘏自少与冀州刺史斐徽、散骑常侍荀]善，徽、]早亡。又与镇北将军何曾、司空陈泰、尚书仆射 荀、后将军锺毓并善，相与综朝事，俱为名臣。
</p>
<p>
</p>
<p>㈤晋诸公赞曰：祗字子庄，嘏少子也。晋永嘉中至司穴。祗子宣，字世弘。世语称宣以公正知名，位至御史中丞。宣弟常字世道，秘书丞，没在胡中。著晋诸公赞及晋公卿礼秩故事。
</p>
<p>
</p>
<p>评曰：昔文帝、陈王以公子之尊，博好文采，同声相应，才士并出，惟粲等六人最见名目。而粲特处常伯之官，兴一代之制，然其冲虚德宇，未若徐种粹也。卫觊亦以多识典故，相时王之式。刘劭该览学籍，文质周洽。刘M以清鉴著，傅嘏用才达显云。㈠
</p>
<p>
</p>
<p>㈠臣松之以为傅嘏识量名辈，当时高流。而此评但云&ldquo;用才达显&rdquo;，既於题目为拙，又不足以见嘏之美也。</p> 