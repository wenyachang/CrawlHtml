 <p>恪长子绰，骑都尉，以交关鲁王事，权遣付恪，令更教诲，恪鸩杀之。中子竦，长水校尉。少子建，步兵校尉。闻恪诛，车载其母而走。峻遣骑督刘承追斩竦于白都。建得渡江，欲北走魏，行数十里，为追兵所逮。恪外甥都乡侯张震及常侍朱恩等，皆夷三族。</p><p>初，竦数谏恪，恪不从，常忧惧祸。及亡，临淮臧均表乞收葬恪曰：&ldquo;臣闻震雷电激，不崇一朝，大风冲发，希有极日，然犹继以云雨，因以润物，是则 天地之威，不可经日浃辰，帝王之怒，不宜讫情尽意。臣以狂愚，不知忌讳，敢冒破灭之罪，以邀风雨之会。伏念故太傅诸葛恪得承祖考风流之烈，伯叔诸父遭汉祚 尽，九州鼎立，分托三方，并履忠勤，熙隆世业。爰及于恪，生长王国，陶育圣化，致名英伟，服事累纪，祸心未萌，先帝委以伊、周之任，属以万机之事。恪素性 刚愎，矜己陵人，不能敬守神器，穆静邦内，兴功暴师，未期三出，虚耗士民，空竭府藏，专擅国宪，废易由意，假刑劫众，大小屏息。侍中武卫将军都乡侯俱受先 帝嘱寄之诏，见其奸虐，日月滋甚，将恐荡摇宇宙，倾危社稷，奋其威怒，精贯昊天，计虑先于神明，智勇百于荆、聂，躬持白刃，枭恪殿堂，勋超朱虚，功越东 牟。国之元害，一朝大除，驰首徇示，六军喜踊，日月增光，风尘不动，斯实宗庙之神灵，天人之同验也。今恪父子三首，县市积日，观者数万，詈声成风。国之大 刑，无所不震，长老孩幼，无不毕见。人情之于品物，乐极则哀生，见恪贵盛，世莫与贰，身处台辅，中闲历年，今之诛夷，无异禽兽，观讫情反，能不然！且已 死之人，与土壤同域，凿掘斫刺，无所复加。愿圣朝稽则干坤，怒不极旬，使其乡邑若故吏民，收以士伍之服，惠以三寸之棺。昔项籍受殡葬之地，韩信获收敛之 恩，斯则汉高发神明之誉也。惟陛下敦三皇之仁，垂哀矜之心，使国泽加于辜戮之骸，复受不已之恩，于以扬声遐方，沮劝天下，岂不弘哉！昔栾布矫命彭越，臣窃 恨之，不先请主上，而专名以肆情，其得不诛，实为幸耳。今臣不敢章宣愚情，以露天恩，谨伏手书，冒昧陈闻，乞圣朝哀察。&rdquo;于是亮、峻听恪故吏敛葬，遂求之 于石子冈。㈠</p><p>㈠江表传曰：朝臣有乞为恪立碑以铭其勋绩者，博士盛冲以为不应。孙休曰：&ldquo;盛夏出军，士卒伤损，无尺寸之功，不可谓能；受托孤之任，死于竖子之手，不可谓智。冲议为是。&rdquo;遂寝。</p><p>始恪退军还，聂友知其将败，书与滕胤曰：&ldquo;当人强盛，河山可拔，一朝羸缩，人情万端，言之悲叹。&rdquo;恪诛后，孙峻忌友，欲以为郁林太守，友发病忧死。友字文悌，豫章人也。㈠</p><p>㈠吴录曰：友有唇吻，少为县吏。虞翻徙交州，县令使友送之，翻与语而奇焉，为书与豫章太守谢斐，令以为功曹。郡时见有功曹，斐见之，问曰：&ldquo;县 吏聂友，可堪何职？&rdquo;对曰：&ldquo;此人县闲小吏耳，犹可堪曹佐。&rdquo;斐曰：&ldquo;论者以为宜作功曹，君其避之。&rdquo;乃用为功曹。使至都，诸葛恪友之。时论谓顾子嘿、子 直，其闲无所复容，恪欲以友居其闲，由是知名。后为将，讨儋耳，还拜丹杨太守，年三十三卒。</p><p>滕胤字承嗣，北海剧人也。伯父耽，父胄，与刘繇州里通家，以世扰乱，渡江依繇。孙权为车骑将军，拜耽右司马，以宽厚称，早卒，无嗣。胄善属文， 权待以宾礼，军国书疏，常令损益润色之，亦不幸短命。权为吴王，追录旧恩，封胤都亭侯。少有节操，美容仪㈠。弱冠尚公主。年三十，起家为丹杨太守，徙吴 郡、会稽，所在见称。㈡</p><p>㈠吴书曰：胤年十二，而孤单茕立，能治身厉行。为人白h，威仪可观。每正朔朝贺修勤，在位大臣见者，无不叹赏。</p><p>㈡吴书曰：胤上表陈及时宜，及民闲优劣，多所匡弼。权以胤故，增重公主之赐，屡加存问。胤每听辞讼，断罪法，察言观色，务尽情理。人有穷冤悲苦之言，对之流涕。</p><p>太元元年，权寝疾，诣都，留为太常，与诸葛恪等俱受遗诏辅政。孙亮即位，加卫将军。</p><p>恪将悉众伐魏，胤谏恪曰：&ldquo;君以丧代之际，受伊、霍之托，入安本朝，出摧强敌，名声振于海内，天下莫不震动，万姓之心，冀得蒙君而息。今猥以劳 役之后，兴师出征，民疲力屈，远主有备。若攻城不克，野略无获，是丧前劳而招后责也。不如案甲息师，观隙而动。且兵者大事，事以众济，众苟不悦，君独安 之？&rdquo;恪曰：&ldquo;诸云不可者，皆不见计算，怀居苟安者也，而子复以为然，吾何望焉？夫以曹芳劣，而政在私门，彼之臣民，固有离心。今吾因国家之资，藉战胜 之威，则何往而不克哉！&rdquo;以胤为都下督，掌统留事。胤白日接宾客，夜省文书，或通晓不寐。㈠</p><p>㈠吴书曰：胤宠任弥高，接士愈勤，表奏书疏，皆自经意，不以委下。</p><p>孙峻字子远，孙坚弟静之曾孙也。静生薄鄙恭，为散骑侍郎。恭生峻。少便弓马，精果胆决。孙权末，徙武卫都尉，为侍中。权临薨，受遗辅政，领 武卫将军，故典宿卫，封都乡侯。既诛诸葛恪，迁丞相大将军，督中外诸军事，假节，进封富春侯。滕胤以恪子竦妻父辞位，峻曰：&ldquo;鲧禹罪不相及，滕侯何为？&rdquo; 峻、胤虽内不沾洽，而外相包容，进胤爵高密侯，共事如前。㈠</p><p>㈠吴录曰：群臣上奏，共推峻为太尉，议胤为司徒。时有媚峻者，以为大统宜在公族，若滕胤为亚公，声名素重，众心所附，不可贰也。乃表以峻为丞相，又不置御史大夫，士人皆失望矣。</p><p>峻素无重名，骄矜险害，多所刑杀，百姓嚣然。又奸乱宫人，与公主鲁班私通。五凤元年，吴侯英谋杀峻，英事泄死。</p><p>二年，魏将丘俭、文钦以众叛，与魏人战于乐嘉，峻帅骠骑将军吕据、左将军留赞袭寿春，会钦败降，军还。㈠是岁，蜀使来聘，将军孙仪、(孙邵D恂)〔张怡、林恂〕等欲因会杀峻。事泄，仪等自杀，死者数十人，并及公主鲁育。</p><p>㈠吴书曰：留赞字正明，会稽长山人。少为郡吏，与黄巾贼帅吴桓战，手斩得桓。赞一足被创，遂屈不伸。然性烈，好读兵书及三史，每览古良将战攻之 势，辄对书独叹，因呼诸近亲谓曰：&ldquo;今天下扰乱，英豪并起，历观前世，富贵非有常人，而我屈L在闾巷之闲，存亡无以异。今欲割引吾足，幸不死而足申，几复 见用，死则已矣。&rdquo;亲戚皆难之。有闲，赞乃以刀自割其筋，血流滂沱，气绝良久。家人惊怖，亦以既尔，遂引申其足。足申创愈，以得蹉步。R统闻之，请与相 见，甚奇之，乃表荐赞，遂被试用。累有战功，稍迁屯骑校尉。时事得失，每常规谏，好直言不阿旨，权以此惮之。诸葛恪征东兴，赞为前部，合战先陷陈，大败魏 师，迁左将军。孙峻征淮南，授赞节，拜左护军。未至寿春，道路病发，峻令赞将车重先还。魏将蒋班以步骑四千追赞。赞病困，不能整陈，知必败，乃解曲盖印绶 付弟子以归，曰：&ldquo;吾自为将，破敌搴旗，未尝负败。今病困兵羸，众寡不敌，汝速去矣，俱死无益于国，适所以快敌耳。&rdquo;弟子不肯受，拔刀欲斫之，乃去。初， 赞为将，临敌必先被发叫天，因抗音而歌，左右应之，毕乃进战，战无不克。及败，叹曰：&ldquo;吾战有常术，今病困若此，固命也！&rdquo;遂被害，时年七十三，众庶痛惜 焉。二子略、平，并为大将。</p><p>峻欲城广陵，朝臣知其不可城，而畏之莫敢言。唯滕胤谏止，不从，而功竟不就。</p><p>其明年，文钦说峻征魏，峻使钦与吕据、车骑〔将军〕刘纂、镇南〔将军〕朱异、前将军唐咨自江都入淮、泗，以图青、徐。峻与胤至石头，因饯之，领从者百许人入据营。据御军齐整，峻恶之，称心痛去，遂梦为诸葛恪所击，恐惧发病死，时年三十八，以后事付D。</p><p>孙D字子通，与峻同祖。D父绰为安民都尉。D始为偏将军，及峻死，为侍中武卫将军，领中外诸军事，代知朝政。吕据闻之大恐，与诸督将连名，共表 荐滕胤为丞相，D更以胤为大司马，代吕岱驻武昌。据引兵还，使人报胤，欲共废D。D闻之，遣从兄虑将兵逆据于江都，使中使敕文钦、刘纂、唐咨等合众击据， 遣侍中左将军华融、中书丞丁晏告胤取据，并喻胤宜速去意。胤自以祸反，因留融、晏，勒兵自卫，召典军杨崇、将军孙咨，告以D为乱，迫融等使有书难D。D不 听，表言胤反，许将军刘丞以封爵，使率兵骑急攻围胤。胤又劫融等，使诈诏发兵。融等不从，胤皆杀之。㈠胤颜色不变，谈笑若常。或劝胤引兵至苍龙门，将士见 公出，必皆委D就公。时夜已半，胤恃与据期，又难举兵向宫，乃约令部典，说吕侯以在近道，故皆为胤尽死，无离散者。时大风，比晓，据不至。D兵大会，遂杀 胤及将士数十人，夷胤三族。㈡</p><p>㈠文士传曰：华融字德蕤，广陵江都人。祖父避乱，居山阴蕊山下。时皇象亦寓居山阴，吴郡张温来就象学，欲得所舍。或告温曰：&ldquo;蕊山下有华德蕤 者，虽年少，美有令志，可舍也。&rdquo;温遂止融家，朝夕谈讲。俄而温为选部尚书，乃擢融为太子庶子，遂知名显达。融子，黄门郎，与融并见害。次子谭，以才辩 称，晋秘书监。</p><p>㈡臣松之以为孙D虽凶虐，与滕胤宿无嫌隙，胤若且顺D意，出镇武昌，岂徒免当时之祸，仍将永保元吉，而犯机触害，自取夷灭，悲夫！</p><p>D迁大将军，假节，封永宁侯，负贵倨傲，多行无礼。初，峻从弟虑与诛诸葛恪之谋，峻厚之，至右将军、无难督，授节盖，平九官事。D遇虑薄于峻时，虑怒，与将军王谋杀D。D杀，虑服药死。</p><p>魏大将军诸葛诞举寿春叛，保城请降。吴遣文钦、唐咨、全端、全怿等帅三万人救之。魏镇南将军王基围诞，钦等突围入城。魏悉中外军二十余万增诞之 围。朱异帅三万人屯安丰城，为文钦势。魏兖州刺史州泰拒异于阳渊，异败退，为泰所追，死伤二千人。D于是大发卒出屯镬里，复遣异率将军丁奉、黎斐等五万人 攻魏，留辎重于都陆。异屯黎浆，遣将军任度、张震等募勇敢六千人，于屯西六里为浮桥夜渡，筑偃月垒。为魏监军石苞及州泰所破，军却退就高。异复作车箱围趣 五木城。苞、泰攻异，异败归，而魏太山太守胡烈以奇兵五千诡道袭都陆，尽焚异资粮。D授兵三万人使异死战，异不从，D斩之于镬里，而遣弟恩救，会诞败引 还。D既不能拔出诞，而丧败士众，自戮名将，莫不怨之。</p><p>D以孙亮始亲政事，多所难问，甚惧。还建业，称疾不朝，筑室于朱雀桥南，使弟威远将军据入苍龙宿卫，弟武卫将军恩、偏将军干、长水校尉]分屯诸 营，欲以专朝自固。亮内嫌D，乃推鲁育见杀本末，责怒虎林督朱熊、熊弟外部督朱损不匡正孙峻，乃令丁奉杀熊于虎林，杀损于建业。D入谏不从，亮遂与公主鲁 班、太常全尚、将军刘承议诛D。亮妃，D从姊女也，以其谋告D。D率众夜袭全尚，遣弟恩杀刘承于苍龙门外，遂围宫。㈠使光禄勋孟宗告庙废亮，召群司议曰： &ldquo;少帝荒病昏乱，不可以处大位，承宗庙，以告先帝废之。诸君若有不同者，下异议。&rdquo;皆震怖，曰：&ldquo;唯将军令。&rdquo;D遣中书郎李崇夺亮玺绶，以亮罪状班告远 近。尚书桓彝不肯署名，D怒杀之。㈡</p><p>㈠江表传曰：亮召全尚息黄门侍郎纪密谋，曰：&ldquo;孙D专势，轻小于孤。孤见敕之，使速上岸，为唐咨等作援，而留湖中，不上岸一步。又委罪朱异，擅 杀功臣，不先表闻。筑第桥南，不复朝见。此为自在，无复所畏，不可久忍。今规取之，卿父作中军都督，使密严整士马，孤当自出临桥，帅宿卫虎骑、左右无难一 时围之。作版诏敕D所领皆解散，不得举手，正尔自得之。卿去，但当使密耳。卿宣诏语卿父，勿令卿母知之，女人既不晓大事，且D同堂姊，邂逅泄漏，误孤非小 也。&rdquo;纪承诏，以告尚，尚无远虑，以语纪母。母使人密语D。D夜发严兵废亮，比明，兵已围宫。亮大怒，上马，带K执弓欲出，曰：&ldquo;孤大皇帝之适子，在位已 五年，谁敢不从者？&rdquo;侍中近臣及乳母共牵攀止之，乃不得出，叹吒二日不食，骂其妻曰：&ldquo;尔父愦愦，败我大事！&rdquo;又呼纪，纪曰：&ldquo;臣父奉诏不谨，负上，无面 目复见。&rdquo;因自杀。</p><p>孙盛曰：亮传称亮少聪慧，势当先与纪谋，不先令妻知也。江表传说漏泄有由，于事为详矣。</p><p>㈡汉晋春秋曰：彝，魏尚书令阶之弟。吴录曰：晋武帝问薛莹吴之名臣，莹对称彝有忠贞之节。</p><p>典军施正劝D征立琅邪王休，D从之，遣宗正楷奉书于休曰：&ldquo;D以薄才，见授大任，不能辅导陛下。顷月以来，多所造立，亲近刘承，悦于美色，发吏 民妇女，料其好者，留于宫内，取兵子弟十八已下三千余人，习之苑中，连日续夜，大小呼嗟，败坏藏中矛戟五千余枚，以作戏具。朱据先帝旧臣，子男熊、损皆承 父之基，以忠义自立，昔杀小主，自是大主所创，帝不复精其本末，便杀熊、损，谏不见用，诸下莫不侧息。帝于宫中作小船三百余艘，成以金银，师工昼夜不息。 太常全尚，累世受恩，不能督诸宗亲，而全端等委城就魏。尚位过重，曾无一言以谏陛下，而与敌往来，使传国消息，惧必倾危社稷。推案旧典，运集大王，辄以今 月二十七日擒尚斩承。以帝为会稽王，遣楷奉迎。百寮喁喁，立住道侧。&rdquo;</p><p>D遣将军孙耽送亮之国，徙尚于零陵，迁公主于豫章。D意弥溢，侮慢民神，遂烧大桥头伍子胥庙，又坏浮屠祠，斩道人。休既即位，称草莽臣，诣阙上 书曰：&ldquo;臣伏自省，才非干国，因缘肺腑，位极人臣，伤锦败驾，罪负彰露，寻愆惟阙，夙夜忧惧。臣闻天命谌，必就有德，是以幽厉失度，周宣中兴，陛下圣 德，纂承大统，宜得良辅，以协雍熙，虽尧之盛，犹求稷契之佐，以协明圣之德。古人有言：&ldquo;陈力就列，不能者止。&rdquo;臣虽自展竭，无益庶政，谨上印绶节钺，退 还田里，以避贤路。&rdquo;休引见慰喻。又下诏曰：&ldquo;朕以不德，守潘于外，值兹际会，群公卿士，暨于朕躬，以奉宗庙。朕用怃然，若涉渊冰。大将军忠计内发，扶危 定倾，安康社稷，功勋赫然。昔汉孝宣践阼，霍光尊显，褒德赏功，古今之通义也。其以大将军为丞相、荆州牧，食五县。&rdquo;恩为御史大夫、卫将军，据右将军，皆 县侯。干杂号将军、亭侯，]亦封亭侯。D一门五侯，皆典禁兵，权倾人主，自吴国朝臣未尝有也。</p><p>D奉牛酒诣休，休不受，赍诣左将军张布；酒酣，出怨言曰：&ldquo;初废少主时，多劝吾自为之者。吾以陛下贤明，故迎之。帝非我不立，今上礼见拒，是与 凡臣无异，当复改图耳。&rdquo;布以言闻休，休衔之，恐其有变，数加赏赐，又复加恩侍中，与D分省文书。或有告D怀怨侮上欲图反者，休执以付D，D杀之，由是愈 惧，因孟宗求出屯武昌，休许焉，尽敕所督中营精兵万余人，皆令装载，所取武库兵器，咸令给与。㈠将军魏邈说休曰&ldquo;D居外必有变&rdquo;，武卫士施朔又告&ldquo;D欲反 有征&rdquo;。休密问张布，布与丁奉谋于会杀D。</p><p>㈠吴历曰：D求中书两郎，典知荆州诸军事，主者奏中书不应外出，休特听之，其所请求，一皆给与。</p><p>永安元年十二月丁卯，建业中谣言明会有变，D闻之，不悦。夜大风发木扬沙，D益恐。戊辰腊会，D称疾。休强起之，使者十余辈，D不得已，将入， 众止焉。D曰：&ldquo;国家屡有命，不可辞。可豫整兵，令府内起火，因是可得速还。&rdquo;遂入，寻而火起，D求出，休曰：&ldquo;外兵自多，不足烦丞相也。&rdquo;D起离席， 奉、布目左右缚之。D叩首曰：&ldquo;愿徙交州。&rdquo;休曰：&ldquo;卿何以不徙滕胤、吕据？&rdquo;D复曰：&ldquo;愿没为官奴。&rdquo;休曰：&ldquo;何不以胤、据为奴乎！&rdquo;遂斩之。以D首令 其众曰：&ldquo;诸与D同谋皆赦。&rdquo;放仗者五千人。]乘船欲北降，追杀之。夷三族。发孙峻棺，取其印绶，燮淠径埋之，以杀鲁育等故也。</p><p>D死时年二十八。休耻与峻、D同族。特除其属籍，称之曰故峻、故D云。休又下诏曰：&ldquo;诸葛恪、滕胤、吕据盖以无罪为峻、D兄弟所见残害，可为痛心，促皆改葬，各为祭奠。其罹恪等事见远徙者，一切召还。&rdquo;</p><p>濮阳兴字子元，陈留人也。父逸，汉末避乱江东，官至长沙太守。㈠兴少有士名，孙权时除上虞令，稍迁至尚书左曹，以五官中郎将使蜀，还为会稽太守。时琅邪王休居会稽，兴深与相结。及休即位，征兴为太常卫将军、平军国事，封外黄侯。</p><p>㈠逸事见陆瑁传。</p><p>永安三年，都尉严密建丹杨湖田，作浦里塘。诏百官会议，咸以为用功多而田不保成，唯兴以为可成。遂会诸兵民就作，功佣之费不可胜数，士卒死亡，或自贼杀，百姓大怨之。</p><p>兴迁为丞相。与休宠臣左将军张布共相表裹，邦内失望。</p><p>七年七月，休薨。左典军万素与乌程侯孙皓善，乃劝兴、布，于是兴、布废休适子而迎立皓，皓既践阼，加兴侍郎，领青州牧。俄谮兴、布追悔前事。十一(年)〔月〕朔入朝，皓因收兴、布，徙广州，道追杀之，夷三族。</p><p>评曰：诸葛恪才气干略，邦人所称，然骄且吝，周公无观，况在于恪？矜己陵人，能无败乎！若躬行所与陆逊及弟融之书，则悔吝不至，何尤祸之有哉？ 滕胤厉修士操，遵蹈规矩，而孙峻之时犹保其贵，必危之理也。峻、D凶竖盈溢，固无足论者。濮阳兴身居宰辅，虑不经国，协张布之邪，纳万之说，诛夷其宜 矣。</p> 