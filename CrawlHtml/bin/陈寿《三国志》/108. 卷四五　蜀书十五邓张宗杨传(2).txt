 <p>扬威才郑欷[文武，当官理任，bb辩举，图殖财施，有义有叙。──赞费宾伯</p><p>宾伯名观，江夏人也。刘璋母，观之族姑，璋又以女妻观。观建安十八年参李严军，拒先主於绵竹，与严俱降，先主既定益州，拜为裨将军，后为巴郡 太守、江州都督，建兴元年封都亭侯，加振威将军。观为人善於交接。都护李严性自矜高，护军辅匡等年位与严相次，而严不与亲亵；观年少严二十余岁，而与严通 狎如时辈云。年三十七卒。失其行事，故不为传。</p><p>屯骑主旧，固节不移，既就初命，尽心世规，军资所恃，是辨是裨。──赞王文仪</p><p>尚书清尚，敕行整身，抗志存义，味览典文，倚其高风，好侔古人。──赞刘子初</p><p>安汉雍容，或婚或宾，见礼当时，是谓循臣。──赞麋子仲</p><p>少府修慎，鸿胪明真，谏议隐行，儒林天文。宣班大化，或首或林。──赞王元泰、何彦英、杜辅国、周仲直</p><p>王元泰名谋，汉嘉人也。有容止操行。刘璋时，为巴郡太守，还为州治中从事。先主定益州，领牧，以为别驾。先主为汉中王，用荆楚宿士零陵赖恭为太 常，南阳黄柱为光禄勋，谋为少府；建兴初，赐爵关内侯，后代赖恭为太常。恭、柱、谋皆失其行事，故不为传。恭子，为丞相西曹令史，随诸葛亮於汉中，早 夭，亮甚惜之，与留府长史参军张裔、蒋琬书曰：&ldquo;令史失赖，掾属丧杨J，为朝中损益多矣。&rdquo;J亦荆州人也。后大将军蒋琬问张休曰：&ldquo;汉嘉前辈有王元泰， 今谁继者？&rdquo;休对曰：&ldquo;至於元泰，州里无继，况鄙郡乎！&rdquo;其见重如此。㈠</p><p>㈠襄阳记曰：杨J字子昭，杨仪宗人也。入蜀，为巴郡太守，丞相诸葛亮主簿。亮尝自校簿书，J直入谏曰：&ldquo;为治有体，上下不可相侵，请为明公以作 家譬之。今有人使奴执耕稼，婢典炊爨，鸡主司晨，犬主吠盗，牛负重载，马涉远路，私业无旷，所求皆足，雍容高枕，饮食而已，忽一旦尽欲以身亲其役，不复付 任，劳其体力，为此碎务，形疲神困，终无一成。岂其智之不如奴婢鸡狗哉？失为家主之法也。是故古人称坐而论道谓之三公，作而行之谓之士大夫。故邴吉不问横 道死人而忧牛喘，陈平不肯知钱谷之数，云自有主者，彼诚达於位分之体也。今明公为治，乃躬自校簿书，流汗竟日，不亦劳乎！&rdquo;亮谢之。后为东曹属典选举。J 死，亮垂泣三日。</p><p>何彦英名宗，蜀郡郫人也。事广汉任安学，精究安术，与杜琼同师而名问过之。刘璋时，为犍为太守。先主定益州，领牧，辟为从事祭酒。后援引图、 谶，劝先主即尊号。践阼之后，迁为大鸿胪。建兴中卒。失其行事，故不为传。子双，字汉偶。滑稽谈笑，有淳于髡、东方朔之风。为双柏长。早卒。</p><p>车骑高劲，惟其泛爱，以弱制强，不陷危坠。──赞吴子远</p><p>子远名壹，陈留人也。随刘焉入蜀。刘璋时，为中郎将，将兵拒先主於涪，诣降。先主定益州，以壹为护军讨逆将军，纳壹妹为夫人。章武元年，为关中 都督。建兴八年，与魏延入南安界，破魏将费瑶，徙亭侯，进封高阳乡侯，迁左将军。十二年，丞相亮卒，以壹督汉中，车骑将军，假节，领雍州刺史，进封济阳 侯。十五年卒。失其行事，故不为传。壹族弟班，字元雄，大将军何进官属吴匡之子也。以豪侠称，官位常与壹相亚。先主时，为领军。后主世，稍迁至骠骑将军， 假节，封绵竹侯。</p><p>安汉宰南，奋击旧乡，翦除芜秽，惟刑以张，广迁蛮、濮，国用用强。──赞李德昂</p><p>辅汉惟聪，既机且惠，因言远思，切问近对，赞时休美，和我业世。──赞张君嗣</p><p>镇北敏思，筹画有方，导师禳秽，遂事成章。偏任东隅，末命不祥，哀悲本志，放流殊疆。──赞黄公衡</p><p>越骑惟忠，厉志自祗，职于内外，念公忘私。──赞杨季休</p><p>征南厚重，征西忠克，统时选士，猛将之烈。──赞赵子龙、陈叔至</p><p>叔至名到，汝南人也。自豫州随先主，名位常亚赵云，俱以忠勇称。建兴初，官至永安都督、征西将军，封亭侯。</p><p>镇南粗强，监军尚笃，并豫戎任，任自封裔。──赞辅元弼、刘南和</p><p>辅元弼名匡，襄阳人也。随先主入蜀。益州既定，为巴郡太守。建兴中，徙镇南，为右将军，封中乡侯。</p><p>刘南和名邕，义阳人也。随先主入蜀。益州既定，为江阳太守。建兴中，稍迁至监军后将军，赐爵关内侯，卒。子式嗣。少子武，有文，与樊建齐名，官亦至尚书。</p><p>司农性才，敷述允章，藻丽辞理，斐斐有光。──赞秦子敕</p><p>正方受遗，豫闻后纲，不陈不佥，造此异端，斥逐当时，任业以丧。──赞李正方</p><p>文长刚粗，临难受命，折冲外御，镇保国境。不协不和，忘节言乱，疾终惜始，实惟厥性。──赞魏文长</p><p>威公狷狭，取异众人；闲则及理，逼则伤侵，舍顺入凶，大易之云。──赞杨威公</p><p>季常良实，文经勤类，士元言规，处仁闻计，孔休、文祥，或才或臧，播播述志，楚之兰芳。──赞马季常、卫文经、韩士元、张处仁、殷孔林、习文祥</p><p>文经、士元，皆失其名实、行事、郡县。处仁本名存，南阳人也。以荆州从事随先主入蜀，南次至雒，以为广汉太守。存素不服庞统，统中矢卒，先主发 言嘉叹，存曰：&ldquo;统虽尽忠可惜，然违大雅之义。&rdquo;先主怒曰：&ldquo;统杀身成仁，更为非也？&rdquo;免存官。顷之，病卒。失其行事，故不为传。</p><p>孔休名观，为荆州主簿别驾从事，见先主传。失其郡县。文祥名祯，襄阳人也。随先主入蜀，历雒、郫令，(南)广汉太守。失其行事。子忠，官至尚书郎。㈠</p><p>㈠襄阳记曰：习祯有风流，善谈论，名亚庞统，而在马良之右。子忠，亦有名。忠子隆，为步兵校尉，掌校秘书。</p><p>国山休风，永南耽思；盛衡、承伯，言藏言时；孙德果锐，伟南笃常；德绪、义强，志壮气刚。济济修志，蜀之芬香。──赞王国山、李永南、马盛衡、马承伯、李孙德、李伟南，龚德绪、王义强</p><p>国山名甫，广汉V人也。好人流言议。刘璋时，为州书佐。先主定蜀后，为绵竹令，还为荆州议曹从事。随先主征吴，军败於秭归，遇害。子v，有父风，官至尚书右选郎。</p><p>永南名邵，广汉V人也。先主定蜀后，为州书佐部从事。建兴元年，丞相亮辟为西曹掾。亮南征，留邵为治中从事，是岁卒。㈠</p><p>㈠华阳国志曰：邵兄邈，字汉南，刘璋时为牛@长。先主领牧，为从事，正旦命行酒，得进见，让先主曰：&ldquo;振威以将军宗室肺腑，委以讨贼，元功未 效，先寇而灭；邈以将军之取鄙州，甚为不宜也。&rdquo;先主曰：&ldquo;知其不宜，何以不助之？&rdquo;邈曰：&ldquo;匪不敢也，力不足耳。&rdquo;有司将杀之，诸葛亮为请，得免。久 之，为犍为太守、丞相参军、安汉将军。建兴六年，亮西征。马谡在前败绩，亮将杀之，邈谏以&ldquo;秦赦孟明，用伯西戎，楚诛子玉，二世不竞&rdquo;，失亮意，还蜀。十 二年，亮卒，后主素服发哀三日，邈上疏曰：&ldquo;吕禄、霍、禹未必怀反叛之心，孝宣不好为杀臣之君，直以臣惧其逼，主畏其威，故奸萌生。亮身杖强兵，狼顾虎 视，五大不在边，臣常危之。今亮殒没，盖宗族得全，西戎静息，大小为庆。&rdquo;后主怒，下狱诛之。</p><p>盛衡名勋，承伯名齐，皆巴西阆中人也。勋，刘璋时为州书佐，先主定蜀，辟为左将军属，后转州别驾从事，卒。齐为太守张飞功曹。飞贡之先主，为尚 书郎。建兴中，从事丞相掾，迁广汉太守，复为(飞)参军。亮卒，为尚书。勋、齐皆以才肿韵约；归信於州党，不如姚啤谱肿有鳎亦阆中人。先主定益州 后，为功曹书佐。建兴元年，为广汉太守。丞相亮北驻汉中，辟为掾。并进文武之士，亮称曰：&ldquo;忠益者莫大於进人，进人者各务其所尚；今姚掾并存刚柔，以广文 武之用，可谓博雅矣，原诸掾各希此事，以属其望。&rdquo;迁为参军。亮卒，稍迁为尚书仆射。时人服其真诚笃粹。延熙五年卒，在作赞之后。</p><p>孙德名福，梓潼涪人也。先主定益州后，为书佐、西充国长、成都令。建兴元年，徙巴西太守，为江州督、杨威将军，入为尚书仆射，封平阳亭侯。延熙初，大将军蒋琬出征汉中，福以前监军领司马，卒。㈠</p><p>㈠益部耆旧杂记曰：诸葛亮於武功病笃，后主遣福省侍，遂因谘以国家大计。福往具宣圣旨，听亮所言，至别去数日，忽驰思未尽其意，遂s骑驰还见 亮。亮语福曰：&ldquo;孤知君还意。近日言语，虽弥日有所不尽，更来一决耳。君所问者，公琰其宜也。&rdquo;福谢：&ldquo;前实失不谘请公，如公百年后，谁可任大事者？故辄 还耳。乞复请，蒋琬之后，谁可任者？&rdquo;亮曰：&ldquo;文伟可以继之。&rdquo;又复问其次，亮不答。福还，奉使称旨。福为人精识果锐，敏於从政。子骧，字叔龙，亦有名， 官至尚书郎、广汉太守。</p><p>伟南名朝，永南兄。郡功曹，举孝廉，临邛令，入为别驾从事。随先主东征吴，章武二年卒於永安。㈠</p><p>㈠益部耆旧杂记曰：朝又有一弟，早亡，各有才望，时人号之李氏三龙。</p><p>华阳国志曰：群下上先主为汉中王；其文，朝所造也。</p><p>臣松之案耆旧所记，以朝、邵及早亡者为三龙。邈之狂直，不得在此数。</p><p>德绪名禄，巴西安汉人也。先主定益州，为郡从事牙门将。建兴三年，为越`太守，随丞相亮南征，为蛮夷所害，时年三十一。弟衡，景耀中为领军。义 强名士，广汉V人，国山从兄也。从先主入蜀后，举孝廉，为符节长，迁牙门将，出为宕渠太守，徙在犍为。会丞相亮南征，转为益州太守，将南行，为蛮夷所害。</p><p>休元轻寇，损时致害，文进奋身，同此颠沛，患生一人，至於弘大。──赞冯休元、张文进</p><p>休元名习，南郡人。随先主入蜀。先主东征吴，习为领军，统诸军，大败於V亭。</p><p>文进名南，亦自荆州随先主入蜀，领兵从先主征吴，与习俱死。时又有义阳傅肜，先主退军，断后拒战，兵人死尽，吴将语肜令降，肜骂曰：&ldquo;吴狗！何有汉将军降者！&rdquo;遂战死。拜子佥为左中郎，后为关中都督，景耀六年，又临危授命。论者嘉其父子奕世忠义。㈠</p><p>㈠蜀记载晋武帝诏曰：&ldquo;蜀将军傅佥，前在关城，身拒官军，致死不顾。佥父肜，复为刘备战亡。天下之善一也，岂由彼此以为异？&rdquo;佥息著、募，后没入奚官，免为庶人。</p><p>江阳刚烈，立节明君，兵合遇寇，不屈其身，单夫只役，陨命於军。──赞程季然</p><p>季然名畿，巴西阆中人也。刘璋时为汉昌长。县有z人，种类刚猛，昔高祖以定关中。巴西太守庞羲以天下扰乱，郡宜有武卫，颇招合部曲。有谗於璋， 说羲欲叛者，璋阴疑之。羲闻，甚惧，将谋自守，遣畿子郁宣旨，索兵自助。畿报曰：&ldquo;郡合部曲，本不为叛，虽有交构，要在尽诚；若必以惧，遂怀异志，非畿之 所闻。&rdquo;并敕郁曰：&ldquo;我受州恩，当为州牧尽节。汝为郡吏，当为太守效力，不得以吾故有异志也。&rdquo;羲使人告畿曰：&ldquo;尔子在郡，不从太守，家将及祸！&rdquo;畿曰： &ldquo;昔乐羊为将，饮子之羹，非父子无恩，大义然也。今虽复羹子，吾必饮之。&rdquo;羲知畿必不为己，厚陈谢於璋以致无咎。璋闻之，迁畿江阳太守。先主领益州牧，辟 为从事祭酒。后随先主征吴，遇大军败绩，溯江而还，或告之曰：&ldquo;后追已至，解船轻去，乃可以免。&rdquo;畿曰：&ldquo;吾在军，未曾为敌走，况从天子而见危哉！&rdquo;追人 遂及畿船，畿身执戟战，敌船有覆者。众大至，共击之，乃死。</p><p>公弘后生，卓尔奇精，夭命二十，悼恨未呈。──赞程公弘</p><p>公弘，名祁，季然之子也。</p><p>古之奔臣，礼有来逼，怨兴司官，不顾大德。靡有匡救，倍成奔北，自绝于人，作笑二国。──赞糜芳、士仁、郝普、潘F</p><p>糜芳字子方，东海人也，为南郡太守。士仁字君义，广阳人也，为将军，住公安，统属关羽；与羽有隙，叛迎孙权。郝普字子太，义阳人。先主自荆州入 蜀，以普为零陵太守。为吴将吕蒙所谲，开城诣蒙。潘F字承明，武陵人也。先主入蜀，以为荆州治中，典留州事，亦与关羽不穆。孙权袭羽，遂入吴。普至廷尉， F至太常，封侯。㈠</p><p>㈠益部耆旧杂记载王嗣、常播、卫继三人，皆刘氏王蜀时人，故录于篇。</p><p>王嗣字承宗，犍为资中人也。其先，延熙世以功德显著。举孝廉，稍迁西安围督、汶山太守，加安远将军。绥集羌、胡，咸悉归服，诸种素桀恶者皆来首 降，嗣待以恩信，时北境得以宁静。大将军姜维每出北征，羌、胡出马牛羊炯耙骞锐跃粮，国赖其资。迁镇军，故领郡。后从维北征，为流矢所伤，数月卒。戎 夷会葬，赠送数千人，号呼涕泣。嗣为人美厚笃至，众所爱信。嗣子及孙，羌、胡见之如骨肉，或结兄弟，恩至於此。</p><p>常播字文平，蜀郡江原人也。播仕县主簿功曹。县长广都朱游，建兴十五年中被上官诬劾以逋没官谷，当论重罪。播诣狱讼争，身受数千杖，肌肤刻烂， 毒痛惨至，更历三狱，幽闭二年有余。每将考掠，吏先验问，播不答，言&ldquo;但急行罚，无所多问&rdquo;！辞终不挠，事遂分明。长免刑戮。时唯主簿杨玩亦证明其事，与 播辞同。众咸嘉播忘身为君，节义抗烈。举孝廉，除V长，年五十余卒。书於旧德传，后县令颍川赵敦图其像，赞颂之。</p><p>卫继字子业，汉嘉严道人也。兄弟五人。继父为县功曹。继为菏保与兄弟随父游戏庭寺中，县长蜀郡成都张君无子，数命功曹呼其子省弄，甚怜爱之。 张因言宴之间，语功曹欲乞继，功曹即许之，遂养为子。继敏达夙成，学识通博，进仕州郡，历职清显。而其余兄弟四人，各无堪当世者，父a言己之将衰，张明府 将盛也。时法禁以异姓为后，故复为卫氏。屡迁拜奉车都尉、大尚书，忠笃信厚，为众所敬。锺会之乱，遇害成都。</p><p>评曰：邓芝坚贞简亮，临官忘家，张翼亢姜维之锐，宗预御孙权之严，咸有可称。杨戏商略，意在不群，然智度有短，殆罹世难云。</p> 