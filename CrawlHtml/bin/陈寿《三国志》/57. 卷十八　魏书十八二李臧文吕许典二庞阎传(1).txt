 <p><style type="text/css">p{text-indent:2em;}</style></p><p>李典字曼成，山阳钜野人也。典从父乾，有雄气，合宾客数千家在乘氏。初平中，以众随太祖，破黄巾於寿张，又从击袁术，征徐州。吕布之乱，太祖遣乾还乘氏，慰劳诸县。布别驾薛兰、治中李封招乾，欲俱叛，乾不听，遂杀乾。太祖使乾子整将乾兵，与诸将击兰、封。兰、封破，从平贾葜钕赜泄Γ稍迁青州刺史。整卒，典徙颍阴令，为中郎将，将整军，㈠迁离狐太守。</p><p>㈠魏书曰：典少好学，不乐兵事，乃就师读春秋左氏传，博观群书。太祖善之，故试以治民之政。</p><p>时太祖与袁绍相拒官渡，典率宗族及部曲输谷帛供军。绍破，以典为裨将军，屯安民。太祖击谭、尚於黎阳，使典与程昱等以船运军粮。会尚遣魏郡太守高蕃将兵屯河上，绝水道，太祖敕典、昱：&ldquo;若船不得过，下从陆道。&rdquo;典与诸将议曰：&ldquo;蕃军少甲而恃水，有懈怠之心，击之必克。军不内御；苟利国家，专之可也，宜亟击之。&rdquo;昱亦以为然。遂北渡河，攻蕃，破之，水道得通。刘表使刘备北侵，至叶，太祖遣典从夏侯拒之。备一旦烧屯去，率诸军追击之，典曰：&ldquo;贼无故退，疑必有伏。南道狭窄，草木深，不可追也。&rdquo;不听，与于禁追之，典留守。等果入贼伏里，战不利，典往救，备望见救至，乃散退。从围，定，与乐进围高朱逗关，击管承於长广，皆破之。迁捕虏将军，封都亭侯。典宗族部曲三千余家，居乘氏，自请原徙诣魏郡。太祖笑曰：&ldquo;卿欲慕耿纯邪？&rdquo;典谢曰：&ldquo;典驽怯功微，而爵宠过厚，诚宜举宗陈力；加以征伐未息，宜实郊遂之内，以制四方，非慕纯也。&rdquo;遂徙部曲宗族万三千余口居。太祖嘉之，迁破虏将军。与张辽、乐进屯合肥，孙权率众围之，辽欲奉教出战。进、典、辽皆素不睦，辽恐其不从，典慨然曰：&ldquo;此国家大事，顾君计何如耳，吾可以私憾而忘公义乎！&rdquo;乃率众与辽破走权。增邑百户，并前三百户。</p><p>典好学问，贵儒雅，不与诸将争功。敬贤士大夫，恂恂若不及，军中称其长者。年三十六薨，子祯嗣。文帝践阼，追念合肥之功，增祯邑百户，赐典一子爵关内侯，邑百户；谥典曰愍侯。</p><p>李通字文达，江夏平春人也。㈠以侠闻於江、汝之间。与其郡人陈恭共起兵於朗陵，众多归之。时有周直者，众二千余家，与恭、通外和内违。通欲图杀直而恭难之。通知恭无断，乃独定策，与直克会，酒酣杀直。众人大扰，通率恭诛其党帅，尽并其营。后恭妻弟陈A，杀恭而据其众。通攻破A军，斩A首以祭恭墓。又生禽黄巾大帅吴霸而降其属。遭岁大饥，通倾家振施，与士分糟糠，皆争为用，由是盗贼不敢犯。</p><p>㈠魏略曰：通小字万亿。</p><p>建安初，通举众诣太祖於许。拜通振威中郎将，屯汝南西界。太祖讨张绣，刘表遣兵以助绣，太祖军不利。通将兵夜诣太祖，太祖得以复战，通为先登，大破绣军。拜裨将军，封建功侯。分汝南二县，以通为阳安都尉。通妻伯父犯法，朗陵长赵俨收治，致之大辟。是时杀生之柄，决於牧守，通妻子号泣以请其命。通曰：&ldquo;方与曹公戮力，义不以私废公。&rdquo;嘉俨执宪不阿，与为亲交。太祖与袁绍相拒於官渡。绍遣使拜通征南将军，刘表亦阴招之，通皆拒焉。通亲戚部曲流涕曰：&ldquo;今孤危独守，以失大援，亡可立而待也，不如亟从绍。&rdquo;通按剑以叱之曰：&ldquo;曹公明哲，必定天下。绍虽强盛，而任使无方，终为之虏耳。吾以死不贰。&rdquo;即斩绍使，送印绶诣太祖。又击郡贼瞿恭、江宫、沈成等，皆破残其众，送其首。遂定淮、汝之地。改封都亭侯，拜汝南太守。时贼张赤等五千余家聚桃山，通攻破之。刘备与周瑜围曹仁於江陵，别遣关羽绝北道。通率众击之，下马拔鹿角入围，且战且前，以迎仁军，勇冠诸将。通道得病薨，时年四十二。追增邑二百户，并前四百户。文帝践阼，谥曰刚侯。诏曰：&ldquo;昔袁绍之难，自许、蔡以南，人怀异心。通秉义不顾，使携贰率服，朕甚嘉之。不幸早薨，子基虽已袭爵，未足酬其庸勋。基兄绪，前屯樊城，又有功。世笃其劳，其以基为奉义中郎将，绪平虏中郎将，以宠异焉。&rdquo;㈠</p><p>㈠王隐晋书曰：绪子秉，字玄胄，有俊才，为时所贵，官至秦州刺史。秉尝答司马文王问，因以为家诫曰：&ldquo;昔侍坐於先帝，时有三长吏俱见。临辞出，上曰：&lsquo;为官长当清，当慎，当勤，修此三者，何患不治乎？&rsquo;并受诏。既出，上顾谓吾等曰：&lsquo;相诫敕正当尔不？&rsquo;侍坐众贤，莫不赞善。上又问曰：&lsquo;必不得已，於斯三者何先？&rsquo;或对曰：&lsquo;清固为本。&rsquo;次复问吾，对曰：&lsquo;清慎之道，相须而成，必不得已，慎乃为大。夫清者不必慎，慎者必自清，亦由仁者必有勇，勇者不必有仁，是以易称括囊无咎，藉用白茅，皆慎之至也。&rsquo;上曰：&lsquo;卿言得之耳。可举近世能慎者谁乎？&rsquo;诸人各未知所对，吾乃举故太尉荀景倩、尚书董仲连、仆射王公仲并可谓为慎。上曰：&lsquo;此诸人者，温恭朝夕，执事有恪，亦各其慎也。然天下之至慎，其惟阮嗣宗乎！每与之言，言及玄远，而未曾评论时事，臧否人物，真可谓至慎矣。&rsquo;吾每思此言，亦足以为明诫。凡人行事，年少立身，不可不慎，勿轻论人，勿轻说事，如此则悔吝何由而生，患祸无从而至矣。&rdquo;</p><p>秉子重，字茂曾。少知名，历位吏部郎、平阳太守。晋诸公赞曰：重以清尚称。相国赵王伦以重望取为右司马。重以伦将为乱，辞疾不就。伦逼之不已，重遂不复自活，至於困笃，扶曳受拜，数日卒，赠散骑常侍。重二弟，尚字茂仲，矩字茂约，永嘉中并典郡；矩至江州刺史。重子式，字景则，官至侍中。</p><p>臧霸字宣高，泰山华人也。父戒，为县狱掾，据法不听太守欲所私杀。太守大怒，令收戒诣府，时送者百余人。霸年十八，将客数十人径於费西山中要夺之，送者莫敢动，因与父俱亡命东海，由是以勇壮闻。黄巾起，霸从陶谦击破之，拜骑都尉。遂收兵於徐州，与孙观、吴敦、尹礼等并聚众，霸为帅，屯於开阳。太祖之讨吕布也，霸等将兵助布。既禽布，霸自匿。太祖募索得霸，见而悦之，使霸招吴敦、尹礼、孙观、观兄康等，皆诣太祖。太祖以霸为琅邪相，敦利城、礼东莞、观北海、康城阳太守，割青、徐二州，委之於霸。太祖之在贾荩以徐翕、毛晖为将。贾萋遥翕、晖皆叛。后贾荻ǎ翕、晖亡命投霸。太祖语刘备，令语霸送二人首。霸谓备曰：&ldquo;霸所以能自立者，以不为此也。霸受公生全之恩，不敢违命。然王霸之君可以义告，原将军为之辞。&rdquo;备以霸言白太祖，太祖叹息，谓霸曰：&ldquo;此古人之事而君能行之，孤之原也。&rdquo;乃皆以翕、晖为郡守。时太祖方与袁绍相拒，而霸数以精兵入青州，故太祖得专事绍，不以东方为念。太祖破袁谭於南皮，霸等会贺。霸因求遣子弟及诸将父兄家属诣，太祖曰：&ldquo;诸君忠孝，岂复在是！昔萧何遣子弟入侍，而高祖不拒，耿纯焚室舆榇以从，而光武不逆，吾将何以易之哉！&rdquo;东州扰攘，霸等执义征暴，清定海岱，功莫大焉，皆封列侯。霸为都亭侯，加威虏将军。又与于禁讨昌g，与夏侯渊讨黄巾余贼徐和等，有功，迁徐州刺史。沛国(公)武周为下邳令，霸敬异周，身诣令舍。部从事总不法，周得其罪，便收考竟，霸益以善周。从讨孙权，先登，再入巢湖，攻居巢，破之。张辽之讨陈兰，霸别遣至皖，讨吴将韩当，使权不得救兰。当遣兵逆霸，霸与战於逢龙，当复遣兵邀霸於夹石，与战破之，还屯舒。权遣数万人乘船屯舒口，分兵救兰，闻霸军在舒，遁还。霸夜追之，比明，行百余里，邀贼前后击之。贼窘急，不得上船，赴水者甚众。由是贼不得救兰，辽遂破之。霸从讨孙权於濡须口，与张辽为前锋，行遇霖雨，大军先及，水遂长，贼船稍进，将士皆不安。辽欲去，霸止之曰：&ldquo;公明於利钝，宁肯捐吾等邪？&rdquo;明日果有令。辽至，以语太祖。太祖善之，拜扬威将军，假节。后权乞降，太祖还，留霸与夏侯等屯居巢。</p><p>文帝即王位，迁镇东将军，进爵武安乡侯，都督青州诸军事。及践阼，进封开阳侯，徙封良成侯。与曹休讨吴贼，破吕范於洞浦，徵为执金吾，位特进。每有军事，帝常咨访焉。㈠明帝即位，增邑五百，并前三千五百户。薨，谥曰威侯。子艾嗣。㈡艾官至青州刺史、少府。艾薨，谥曰恭侯。子权嗣。霸前后有功，封子三人列侯，赐一人爵关内侯。㈢</p><p>㈠魏略曰：霸一名奴寇。孙观名婴子。吴敦名黯奴。尹礼名卢骸＝ò捕十四年，霸遣别军在洛。会太祖崩，霸所部及青州兵，以为天下将乱，皆鸣鼓擅去。文帝即位，以曹休都督青、徐，霸谓休曰：&ldquo;国家未肯听霸耳！若假霸步骑万人，必能横行江表。&rdquo;休言之於帝，帝疑霸军前擅去，今意壮乃尔！遂东巡，因霸来朝而夺其兵。</p><p>㈡魏书曰：艾少以才理称，为黄门郎，历位郡守。</p><p>㈢霸一子舜，字太伯，晋散骑常侍，见武帝百官名。此百官名，不知谁所撰也，皆有题目，称舜&ldquo;才颖条常识赞时宜&rdquo;也。</p><p>而孙观亦至青州刺史，假节，从太祖讨孙权，战被创，薨。子毓嗣，亦至青州刺史。㈠</p><p>㈠魏书曰：孙观字仲台，泰山人。与臧霸俱起，讨黄巾，拜骑都尉。太祖破吕布，使霸招观兄弟，皆厚遇之。与霸俱战伐，观常为先登，征定青、徐群贼，功次於霸，封吕都亭侯。康亦以功封列侯。与太祖会南皮，遣子弟入居，拜观偏将军，迁青州刺史。从征孙权於濡须口，假节。攻权，为流矢所中，伤左足，力战不顾，太祖劳之曰：&ldquo;将军被创深重，而猛气益奋，不当为国爱身乎？&rdquo;转振威将军，创甚，遂卒。</p><p>文聘字仲业，南阳宛人也，为刘表大将，使御北方。表死，其子琮立。太祖征荆州，琮举州降，呼聘欲与俱，聘曰：&ldquo;聘不能全州，当待罪而已。&rdquo;太祖济汉，聘乃诣太祖，太祖问曰：&ldquo;来何迟邪？&rdquo;聘曰：&ldquo;先日不能辅弼刘荆州以奉国家，荆州虽没，常原据守汉川，保全土境，生不负於孤弱，死无愧於地下，而计不得已，以至於此。实怀悲惭，无颜早见耳。&rdquo;遂欷[流涕。太祖为之怆然曰：&ldquo;仲业，卿真忠臣也。&rdquo;厚礼待之。授聘兵，使与曹纯追讨刘备於长阪。太祖先定荆州，江夏与吴接，民心不安，乃以聘为江夏太守，使典北兵，委以边事，赐爵关内侯。㈠与乐进讨关羽於寻口，有功，进封延寿亭侯，加讨逆将军。又攻羽辎重於汉津，烧其船於荆城。文帝践阼，进爵长安乡侯，假节。与夏侯尚围江陵，使聘别屯沔口，止石梵，自当一队，御贼有功，迁后将军，封新野侯。孙权以五万众自围聘於石阳，甚急，聘坚守不动，权住二十余日乃解去。聘追击破之。㈡</p><p>㈠孙盛曰：资父事君，忠孝道一。臧霸少有孝烈之称，文聘著垂泣之诚，是以魏武一面，委之以二方之任，岂直壮武见知於仓卒之间哉！</p><p>㈡魏略曰：孙权尝自将数万众卒至。时大雨，城栅崩坏，人民散在田野，未及补治。聘闻权到，不知所施，乃思惟莫若潜默可以疑之。乃敕城中人使不得见，又自卧舍中不起。权果疑之，语其部党曰：&ldquo;北方以此人忠臣也，故委之以此郡，今我至而不动，此不有密图，必当有外救。&rdquo;遂不敢攻而去。魏略此语，与本传反。增邑五百户，并前千九百户。</p><p>聘在江夏数十年，有威恩，名震敌国，贼不敢侵。分聘户邑封聘子岱为列侯，又赐聘从子厚爵关内侯。聘薨，谥曰壮侯。岱又先亡，聘养子休嗣。卒，子武嗣。</p><p>嘉平中，谯郡桓禺为江夏太守，清俭有威惠，名亚於聘。</p><p>吕虔字子恪，任城人也。太祖在贾荩闻虔有胆策，以为从事，将家兵守湖陆。(襄陵)〔襄贲〕校尉杜松部民炅母等作乱，与昌g通。太祖以虔代松。虔到，招诱炅母渠率及同恶数十人，赐酒食。简壮士伏其侧，虔察炅母等皆醉，使伏兵尽格杀之。抚其余众，群贼乃平。太祖以虔领泰山太守。郡接山海，世乱，闻民人多藏窜。袁绍所置中郎将郭祖、公孙犊等数十辈，保山为寇，百姓苦之。虔将家兵到郡，开恩信，祖等党属皆降服，诸山中亡匿者尽出安土业。简其强者补战士，泰山由是遂有精兵，冠名州郡。济南黄巾徐和等，所在劫长吏，攻城邑。虔引兵与夏侯渊会击之，前后数十战，斩首获生数千人。太祖使督青州诸郡兵以讨东莱群贼李条等，有功。太祖令曰：&ldquo;夫有其志，必成其事，盖烈士之所徇也。卿在郡以来，禽奸讨暴，百姓获安，躬蹈矢石，所征辄克。昔寇恂立名於汝、颍，耿m建策於青、迹古今一也。&rdquo;举茂才，加骑都尉，典郡如故。虔在泰山十数年，甚有威惠。文帝即王位，加裨将军，封益寿亭侯，迁徐州刺史，加威虏将军。请琅邪王祥为别驾，民事一以委之，世多其能任贤。㈠讨利城叛贼，斩获有功。明帝即位，徙封万年亭侯，增邑二百，并前六百户。虔薨，子翻嗣。翻薨，子桂嗣。</p><p>㈠孙盛杂语曰：祥字休徵。性至孝，后母苛虐，每欲危害祥，祥色养无怠。盛寒之月，后母曰：&ldquo;吾思食生鱼。&rdquo;祥脱衣，将剖冰求之，(有)少〔顷〕，坚冰解，下有鱼跃出，因奉以供，时人以为孝感之所致也。供养三十余年，母终乃仕，以淳诚贞粹见重於时。</p><p>王隐晋书曰：祥始出仕，年过五十矣，稍迁至司隶校尉。高贵乡公入学，以祥为三老，迁司空太尉。司马文王初为晋王，司空荀要祥尽敬，祥不从。语在三少帝纪。晋武践阼，拜祥为太保，封雎陵公。泰始四年，年八十九薨。祥弟览，字玄通，光禄大夫。晋诸公赞称览率素有至行。览子孙繁衍，颇有贤才相系，奕世之盛，古今少比焉。</p><p>许褚字仲康，谯国谯人也。长八尺余，腰大十围，容貌雄毅，勇力绝人。汉末，聚少年及宗族数千家，共坚壁以御寇。时汝南葛陂贼万余人攻褚壁，褚众少不敌，力战疲极。兵矢尽，乃令壁中男女，聚治石如f斗者置四隅。褚飞石掷之，所值皆摧碎。贼不敢进。粮乏，伪与贼和，以牛与贼易食，贼来取牛，牛辄奔还。褚乃出陈前，一手逆曳牛尾，行百余步。贼众惊，遂不敢取牛而走。由是淮、汝、陈、梁间，闻皆畏惮之。</p><p>　　太祖徇淮、汝，褚以众归太祖。太祖见而壮之曰：&ldquo;此吾樊哙也。&rdquo;即日拜都尉，引入宿卫。诸从褚侠客，皆以为虎士。从征张绣，先登，斩首万计，迁校尉。从讨袁绍於官渡。时常从士徐他等谋为逆，以褚常侍左右，惮之不敢发。伺褚休下日，他等怀刀入。褚至下舍心动，即还侍。他等不知，入帐见褚，大惊愕。他色变，褚觉之，即击杀他等。太祖益亲信之，出入同行，不离左右。从围，力战有功，赐爵关内侯。从讨韩遂、马超於潼关。太祖将北渡，临济河，先渡兵，独与褚及虎士百余人留南岸断后。超将步骑万余人，来奔太祖军，矢下如雨。褚白太祖，贼来多，今兵渡已尽，宜去，乃扶太祖上船。贼战急，军争济，船重欲没。褚斩攀船者，左手举马鞍蔽太祖。船工为流矢所中死，褚右手并溯船，仅乃得渡。是日，微褚几危。其后太祖与遂、超等单马会语，左右皆不得从，唯将褚。超负其力，阴欲前突太祖，素闻褚勇，疑从骑是褚。乃问太祖曰：&ldquo;公有虎侯者安在？&rdquo;太祖顾指褚，褚_目盼之。超不敢动，乃各罢。后数日会战，大破超等，褚身斩首级，迁武卫中郎将。武卫之号，自此始也。军中以褚力如虎而痴，故号曰虎痴；是以超问虎侯，至今天下称焉，皆谓其姓名也。
</p>
<p>
</p>
<p>褚性谨慎奉法，质重少言。曹仁自荆州来朝谒，太祖未出，入与褚相见於殿外。仁呼褚入便坐语，褚曰：&ldquo;王将出。&rdquo;便还入殿，仁意恨之。或以责褚曰：&ldquo;征南宗室重臣，降意呼君，君何故辞？&rdquo;褚曰：&ldquo;彼虽亲重，外O也。褚备内臣，众谈足矣，入室何私乎？&rdquo;太祖闻，愈爱待之，迁中坚将军。太祖崩，褚号泣欧血。文帝践阼，进封万岁亭侯，迁武卫将军，都督中军宿卫禁兵，甚亲近焉。初，褚所将为虎士者从征伐，太祖以为皆壮士也，同日拜为将，其后以功为将军封侯者数十人，都尉、校尉百余人，皆剑客也。明帝即位，进〔封〕牟乡侯，邑七百户，赐子爵一人关内侯。褚薨，谥曰壮侯。子仪嗣。褚兄定，亦以军功(封)为振威将军，都督徼道虎贲。太和中，帝思褚忠孝，下诏褒赞，复赐褚子孙二人爵关内侯。仪为锺会所杀。泰始初，子综嗣。</p><p></p> 