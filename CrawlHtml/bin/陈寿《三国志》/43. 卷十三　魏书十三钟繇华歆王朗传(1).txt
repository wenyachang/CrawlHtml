 <p>锺繇字元常，颍川长社人也。㈠尝与族父瑜俱至洛阳，道遇相者，曰：&ldquo;此童有贵相，然当厄於水，努力慎之！&rdquo;行未十里，度桥，马惊，堕水几死。瑜以相者言中，益贵繇，而供给资费，使得专学。举孝廉，㈡除尚书郎、阳陵令，以疾去。辟三府，为廷尉正、黄门侍郎。是时，汉帝在西京，李唷⒐汜等乱长安中，与关东断绝。太祖领贾菽粒始遣使上书。㈢唷汜等以为&ldquo;关东欲自立天子，今曹操虽有使命，非其至实&rdquo;，议留太祖使，拒绝其意。繇说唷汜等曰：&ldquo;方今英雄并起，各矫命专制，唯曹贾菽诵耐跏遥而逆其忠款，非所以副将来之望也。&rdquo;唷汜等用繇言，厚加答报，由是太祖使命遂得通。太祖既数听荀之称繇，又闻其说唷汜，益虚心。后嘈蔡熳樱繇与尚书郎韩斌同策谋。天子得出长安，繇有力焉。拜御史中丞，迁侍中尚书仆射，并录前功封东武亭侯。</p><p>㈠先贤行状曰：锺皓字季明，温良笃慎，博学诗律，教授门生千有余人，为郡功曹。时太丘长陈为西门亭长，皓深独敬异。少皓十七岁，常礼待与同分义。会辟公府，临辞，太守问：&ldquo;谁可代君？&rdquo;皓曰：&ldquo;明府欲必得其人，西门亭长可用。&rdquo;曰：&ldquo;锺君似不察人为意，不知何独识我？&rdquo;皓为司徒掾，公出，道路泥泞，导从恶其相洒，去公车绝远。公椎轼言：&ldquo;司徒今日为独行耳！&rdquo;还府向x，铃下不扶，令揖掾属，公奋手不顾。时举府掾属皆投劾出，皓为西曹掾，即开府门分布晓语已出者，曰：&ldquo;臣下不能得自直於君，若司隶举绳墨，以公失宰相之礼，又不胜任，诸君终身何所任邪？&rdquo;掾属以故皆止。都官果移西曹掾，问空府去意，皓召都官吏，以见掾属名示之，乃止。前后九辟三府，迁南乡、林虑长，不之官。时郡中先辈为海内所归者，苍梧太守定陵陈稚叔、故黎阳令颍阴荀淑及皓。少府李膺常宗此三人，曰：&ldquo;荀君清识难尚，陈、锺至德可师。&rdquo;膺之姑为皓兄之妻，生子觐，与膺年齐，并有令名。觐又好学慕古，有退让之行。为童幼时，膺祖太尉言：&ldquo;觐似我家性，国有道不废，国无道免于刑戮者也。&rdquo;复以膺妹妻之。觐辟州宰，未尝屈就。膺谓觐曰：&ldquo;孟轲以为人无好恶是非之心，非人也。弟於人何太无o白邪！&rdquo;觐尝以膺之言白皓，皓曰：&ldquo;元礼，祖公在位，诸父并盛，韩公之甥，故得然耳。国武子好招人过，以为怨本，今岂其时！保身全家，汝道是也。&rdquo;觐早亡，膺虽荷功名，位至卿佐，而卒陨身世祸。皓年六十九，终於家。皓二子迪、敷，并以党锢不仕。繇则迪之孙。</p><p>㈡谢承后汉书曰：南阳阴为颍川太守，以旌贤擢俊为务，举五官掾张仲方正，察功曹锺繇、主簿荀、主记掾张礼、贼曹掾杜v、孝廉荀攸、计吏郭图为吏，以光国朝。</p><p>㈢世语曰：太祖遣使从事王必致命天子。</p><p>时关中诸将马腾、韩遂等，各拥强兵相与争。太祖方有事山东，以关右为忧。乃表繇以侍中守司隶校尉，持节督关中诸军，委之以后事，特使不拘科制。繇至长安，移书腾、遂等，为陈祸福，腾、遂各遣子入侍。太祖在官渡，与袁绍相持，繇送马二千余匹给军。太祖与繇书曰：&ldquo;得所送马，甚应其急。关右平定，朝廷无西顾之忧，足下之勋也。昔萧何镇守关中，足食成军，亦m当尔。&rdquo;其后匈奴单于作乱平阳，繇帅诸军围之，未拔；而袁尚所置河东太守郭援到河东，众甚盛。诸将议欲释之去，繇曰：&ldquo;袁氏方强，援之来，关中阴与之通，所以未悉叛者，顾吾威名故耳。若弃而去，示之以弱，所在之民，谁非寇雠？纵吾欲归，其得至乎！此为未战先自败也。且援刚愎好胜，必易吾军，若渡汾为营，及其未济击之，可大克也。&rdquo;张既说马腾会击援，腾遣子超将精兵逆之。援至，果轻渡汾，众止之，不从。济水未半，击，大破之，㈠斩援，降单于。语在既传。其后河东卫固作乱，与张晟、张琰及高值炔⑽寇，繇又率诸将讨破之。㈡自天子西迁，洛阳人民单尽，繇徙关中民，又招纳亡叛以充之，数年间民户稍实。太祖征关中，得以为资，表繇为前军师。</p><p>㈠司马彪战略曰：袁尚遣高帧⒐援将兵数万人，与匈奴单于寇河东，遣使与马腾、韩遂等连和，腾等阴许之。傅炙堤谠唬&ldquo;古人有言&lsquo;顺道者昌，逆德者亡&rsquo;。曹公奉天子诛暴乱，法明国治，上下用命，有义必赏，无义必罚，可谓顺道矣。袁氏背王命，驱胡虏以陵中国，宽而多忌，仁而无断，兵虽强，实失天下心，可谓逆德矣。今将军既事有道，不尽其力，阴怀两端，欲以坐观成败，吾恐成败既定，奉辞责罪，将军先为诛首矣。&rdquo;於是腾惧。衷唬&ldquo;智者转祸为福。今曹公与袁氏相持，而高帧⒐援独制河东，曹公虽有万全之计，不能禁河东之不危也。将军诚能引兵讨援，内外击之，其势必举。是将军一举，断袁氏之臂，解一方之急，曹公必重德将军。将军功名，竹帛不能尽载也。唯将军审所择！&rdquo;腾曰：&ldquo;敬从教。&rdquo;於是遣子超将精兵万余人，并将遂等兵，与繇会击援等，大破之。</p><p>㈡魏略曰：诏徵河东太守王邑。邑以天下未定，心不原徵，而吏民亦恋邑，郡掾卫固及中郎将范先等各诣繇求乞邑。而诏已拜杜畿为太守，畿已入界。繇不听先等，促邑交符。邑佩印绶，径从河北诣许自归。繇时治在洛阳，自以威禁失督司之法，乃上书自劾曰；&ldquo;臣前上言故镇北将军领河东太守安阳亭侯王邑巧辟治官，犯突科条，事当推劾，检实奸诈。被诏书当如所纠。以其归罪，故加宽赦。又臣上言吏民大小，各怀顾望，谓邑当还，拒太守杜畿，今皆反悔，共迎畿之官。谨案文书，臣以空虚，被蒙拔擢，入充近侍，兼典机衡，忝膺重任，总统偏方。既无德政以惠民物，又无威刑以检不恪，至使邑违犯诏书，郡掾卫固诳迫吏民，讼诉之言，交驿道路，渐失其礼，不虔王命。今虽反悔，丑声流闻，咎皆由繇威刑不摄。臣又疾病，前后历年，气力日微，尸素重禄，旷废职任，罪明法正。谨按侍中守司隶校尉东武亭侯锺繇，幸得蒙恩，以斗筲之才，仍见拔擢，显从近密，衔命督使。明知诏书深疾长吏政教宽弱，检下无刑，久病淹滞，众职荒顿，法令失张。邑虽违科，当必绳正法，既举文书，操弹失理，至乃使邑远诣阙廷。隳忝使命，挫伤爪牙。而固诳迫吏民，拒畿连月，今虽反悔，犯顺失正，海内凶赫，罪一由繇威刑弱。又繇久病，不任所职，非繇大臣当所宜为。繇轻慢宪度，不畏诏令，不与国同心，为臣不忠，无所畏忌，大为不敬。又不承用诏书，奉诏不谨。又聪明蔽塞，为下所欺，弱不胜任。数罪谨以劾，臣请法车徵诣廷尉治繇罪，大鸿胪削爵土。臣久婴笃疾，涉夏盛剧，命县呼吸，不任部官。辄以文书付功曹从事马m议，免冠徒跣，伏须罪诛。&rdquo;诏不听。</p><p>魏国初建，为大理，迁相国。文帝在东宫，赐繇五熟釜，为之铭曰：&ldquo;於赫有魏，作汉O辅。厥相惟锺，实中碾觥＞腹з硪梗匪遑安处。百寮师师，楷兹度矩。&rdquo;㈠数年，坐西曹掾魏讽谋反，策罢就第。㈡文帝即王位，复为大理。及践阼，改为廷尉，进封崇高乡侯。迁太尉，转封平阳乡侯。时司徒华歆、司空王朗，并先世名臣。文帝罢朝，谓左右曰：&ldquo;此三公者，乃一代之伟人也，后世殆难继矣！&rdquo;㈢明帝即位，进封定陵侯，增邑五百，并前千八百户，迁太傅。繇有膝疾，拜起不便。时华歆亦以高年疾病，朝见皆使载舆车，虎贲舁上殿就坐。是后三公有疾，遂以为故事。</p><p>㈠魏略曰：繇为相国，以五熟釜鼎范因太子铸之，釜成，太子与繇书曰：&ldquo;昔有黄三鼎，周之九宝，咸以一体使调一味，岂若斯釜五味时芳？盖鼎之烹饪，以飨上帝，以养圣贤，昭德祈福，莫斯之美。故非大人，莫之能造；故非斯器，莫宜盛德。今之嘉釜，有逾兹美。夫周之尸臣，宋之考父，卫之孔悝，晋之魏颗，彼四臣者，并以功德勒名锺鼎。今执事寅亮大魏，以隆圣化。堂堂之德，於斯为盛。诚太常之所宜铭，彝器之所宜勒。故作斯铭，勒之釜口，庶可赞扬洪美，垂之不朽。&rdquo;</p><p>臣松之按汉书郊祀志，孝宣时，美阳得鼎，京兆尹张敞上议曰：&ldquo;按鼎有刻书曰：&lsquo;王命尸臣，官此找亍(尸主事之臣找糗饔牡)赐尔鸾纾黼黻h戈。尸臣拜手稽首曰敢对扬天子丕显休命！&rsquo;此殆周之所以褒赐大臣，(子孙)大臣子孙刻铭其先功，藏之于宫庙也。&rdquo;考父铭见左氏传，孔悝铭在礼记，事显故不载。国语曰：&ldquo;昔克潞之役，秦来图败晋功，魏颗以其身追秦师于辅氏，亲止杜回；其勒铭于景锺，至于今不遗类，其子孙不可不兴也。&rdquo;太子所称四铭者也。</p><p>魏略曰：后太祖征汉中，太子在孟津，闻繇有玉i，欲得之而难公言。密使临侯转因人说之，繇即送之。太子与繇书曰：&ldquo;夫玉以比德君子，见美诗人。晋之垂棘，鲁之兴[，宋之结绿，楚之和璞，价越万金，贵重都城，有称畴昔，流声将来。是以垂棘出晋，虞、虢双禽；和璧入秦，相如抗节。窃见玉书，称美玉白若截肪，黑譬纯漆，赤拟鸡冠，黄侔蒸栗。侧闻斯语，未遇厥状。虽德非君子，义无诗人，高山景行，私所慕仰。然四宝邈焉以远，秦、汉未闻有良匹。是以求之旷年，未遇厥真，私原不果，饥渴未副。近见南阳宗惠叔称君侯昔有美i，闻之惊喜，笑与\俱。当自白书，恐传言未审，是以令舍弟子建因荀仲茂转言鄙旨。乃不忽遗，厚见周称，骑既到，宝i初至，捧跪发匣，烂然满目。猥以鄙之姿，得观希世之宝，不烦一介之使，不损连城之价，既有秦昭章台之观，而无蔺生诡夺之诳。嘉贶益腆，敢不钦承！&rdquo;繇报书曰：&ldquo;昔忝近任，并得赐i。尚方耆老，颇识旧物。名其符采。必得处所。以为执事有珍此者，是以鄙之，用未奉贡。幸而纡意，实以悦怿。在昔和氏，殷勤忠笃，而繇待命，是怀愧耻。&rdquo;</p><p>㈡魏略曰：孙权称臣，斩送关羽。太子书报繇，繇答书曰：&ldquo;臣同郡故司空荀爽言：&lsquo;人当道情，爱我者一何可爱！憎我者一何可憎！&rsquo;顾念孙权，了更妩媚。&rdquo;太子又书曰：&ldquo;得报，知喜南方。至于荀公之清谈，孙权之妩媚，执书爨澹不能离手。若权复黠，当折以汝南许劭月旦之评。权优游二国，俯仰荀、许，亦已足矣。&rdquo;</p><p>㈢陆氏异林曰：繇尝数月不朝会，意性异常，或问其故，云：&ldquo;常有好妇来，美丽非凡。&rdquo;问者曰：&ldquo;必是鬼物，可杀之。&rdquo;妇人后往，不即前，止户外。繇问何以，曰：&ldquo;公有相杀意。&rdquo;繇曰：&ldquo;无此。&rdquo;乃勤勤呼之，乃入。繇意恨，有不忍之心，然犹斫之伤髀。妇人即出，以新绵拭血竟路。明日使人寻迹之，至一大冢，木中有好妇人，形体如生人，著白练衫，丹绣o裆，伤左髀，以o裆中绵拭血。叔父清河太守说如此。清河，陆云也。</p><p>初，太祖下令，使平议死刑可宫割者。繇以为&ldquo;古之肉刑，更历圣人，宜复施行，以代死刑。&rdquo;议者以为非悦民之道，遂寝。及文帝临飨群臣，诏谓&ldquo;大理欲复肉刑，此诚圣王之法。公卿当善共议。&rdquo;议未定，会有军事，复寝。太和中，繇上疏曰：&ldquo;大魏受命，继踪虞、夏。孝文革法，不合古道。先帝圣德，固天所纵，坟典之业，一以贯之。是以继世，仍发明诏，思复古刑，为一代法。连有军事，遂未施行。陛下远追二祖遗意，惜斩趾可以禁恶，恨入死之无辜，使明习律令，与群臣共议。出本当右趾而入大辟者，复行此刑。书云：&lsquo;皇帝清问下民，鳏寡有辞于苗。&rsquo;此言尧当除蚩尤、有苗之刑，先审问於下民之有辞者也。若今蔽狱之时，讯问三槐、九棘、群吏、万民，使如孝景之令，其当弃，欲斩右趾者许之。其黥、劓、左趾、宫刑者，自如孝文，易以髡、笞。能有奸者，率年二十至四五十，虽斩其足，犹任生育。今天下人少于孝文之世，下计所全，岁三千人。张苍除肉刑，所杀岁以万计。臣欲复肉刑，岁生三千人。子贡问能济民可谓仁乎？子曰：&lsquo;何事於仁，必也圣乎，尧、舜其犹病诸！&rsquo;又曰：&lsquo;仁远乎哉？我欲仁，斯仁至矣。&rsquo;若诚行之，斯民永济。&rdquo;书奏，诏曰：&ldquo;太傅学优才高，留心政事，又於刑理深远。此大事，公卿群僚善共平议。&rdquo;司徒王朗议，以为&ldquo;繇欲轻减大辟之条，以增益刖刑之数，此即起偃为竖，化尸为人矣。然臣之愚，犹有未合微异之意。夫五刑之属，著在科律，自有减死一等之法，不死即为减。施行已久，不待远假斧凿于彼肉刑，然后有罪次也。前世仁者，不忍肉刑之惨酷，是以废而不用。不用已来，历年数百。今复行之，恐所减之文未彰于万民之目，而肉刑之问已宣于寇雠之耳，非所以来远人也。今可按繇所欲轻之死罪，使减死之髡、刖。嫌其轻者，可倍其居作之岁数。内有以生易死不訾之恩，外无以刖易K骇耳之声。&rdquo;议者百余人，与朗同者多。帝以吴、蜀未平，且寝。㈠</p><p>㈠袁宏曰：夫民心乐全而不能常全，盖利用之物悬於外，而嗜欲之情动於内也。於是有进取贪竞之行，希求放肆之事。进取不已，不能充其嗜欲，则苟且侥之所生也；希求无厌，无以惬其欲，则奸伪忿怒之所兴也。先王知其如此，而欲救其弊，或先德化以陶其心；其心不化，然后加以刑辟。书曰：&ldquo;百姓不亲，五品不逊。汝作司徒而敬敷五教。蛮夷猾夏，寇贼奸宄。汝作士，五刑有服。&rdquo;然则德、刑之设，参而用之者也。三代相因，其义详焉。周礼：&ldquo;使墨者守门，劓者守关，宫者守内，刖者守囿。&rdquo;此肉刑之制可得而论者也。荀卿亦云，杀人者死，伤人者刑，百王之所同，未有知其所由来者也。夫杀人者死，而相杀者不已，是大辟可以惩未杀，不能使天下无杀也。伤人者刑，而害物者不息，是黥、劓可以惧未刑，不能使天下无刑也。故将欲止之，莫若先以德化。夫罪过彰著，然后入于刑辟，是将杀人者不必死，欲伤人者不必刑。纵而弗化，则陷於刑辟。故刑之所制，在於不可移之地。礼教则不然，明其善恶，所以潜劝其情，消之於未杀也；示之耻辱，所以内愧其心，治之於未伤也。故过微而不至於著，罪薄而不及於刑。终入罪辟者，非教化之所得也，故虽残一物之生，刑一人之体，是除天下之害，夫何伤哉！率斯道也，风化可以渐淳，刑罚可以渐少，其理然也。苟不能化其心，而专任刑罚，民失义方，动罹刑网，求世休和，焉可得哉？周之成、康，岂按三千之文而致刑错之美乎？盖德化渐渍，致斯有由也。汉初惩酷刑之弊，务宽厚之论，公卿大夫，相与耻言人过。文帝登朝，加以玄默。张武受赂，赐金以愧其心；吴王不朝，崇礼以训其失。是以吏民乐业，风流笃厚，断狱四百，几致刑措，岂非德刑兼用已然之效哉？世之欲言刑罚之用，不先德教之益，失之远矣。今大辟之罪，与古同制。免死已下，不过五岁，既释钳锁，复得齿于人伦。是以民无耻恶，数为奸盗，故刑徒多而乱不治也。苟教之所去，罚当其罪，一离刀锯，没身不齿，邻里且犹耻之，而况于乡党乎？而况朝廷乎？如此，则夙沙、赵高之俦，无施其恶矣。古者察其言，观其行，而善恶彰焉。然则君子之去刑辟，固已远矣。过误不幸，则八议之所宥也。若夫卞和、史迁之冤，淫刑之所及也。苟失其道，或不免於大辟，而况肉刑哉！汉书：&ldquo;斩右趾及杀人先自言告，吏坐受赇，守官物而即盗之，皆弃。&rdquo;此班固所谓当生而令死者也。今不忍刻截之惨，而安剿绝之悲，此最治体之所先，有国所宜改者也。</p><p>太和四年，繇薨。帝素服临吊，谥曰成侯。㈠子毓嗣。初，文帝分毓户邑，封繇弟演及子劭、孙豫列侯。</p><p>㈠魏书曰：有司议谥，以为繇昔为廷尉，辨理刑狱，决嫌明疑，民无怨者，由于、张之在汉也。诏曰：&ldquo;太傅功高德茂，位为师保，论行赐谥，常先依此，兼叙廷尉于、张之德耳。&rdquo;乃策谥曰成侯。</p><p></p> 