 <p>是时并州右贤王刘豹并为一部，艾上言曰：&ldquo;戎狄兽心，不以义亲，强则侵暴，弱则内附，故周宣有N狁之寇，汉祖有平城之围。每匈奴一盛，为前代重 患。自单于在外，莫能牵制长卑。诱而致之，使来入侍。由是羌夷失统，合散无主。以单于在内，万里顺轨。今单于之尊日疏，外土之威浸重，则胡虏不可不深备 也。闻刘豹部有叛胡，可因叛割为二国，以分其势。去卑功显前朝，而子不继业，宜加其子显号，使居雁门。离国弱寇，追录旧勋，此御边长计也。&rdquo;又陈：&ldquo;羌胡 与民同处者，宜以渐出之，使居民表崇廉耻之教，塞奸宄之路。&rdquo;大将军司马景王新辅政，多纳用焉。迁汝南太守，至则寻求昔所厚己吏父，久已死，遣吏祭之，重 遗其母，举其子与计吏。艾所在，荒野开辟，军民并丰。</p><p>诸葛恪围合肥新城，不克，退归。艾言景王曰：&ldquo;孙权已没，大臣未附，吴名宗大族，皆有部曲，阻兵仗势，足以建命。恪新秉国政，而内无其主，不念 抚恤上下以立根基，竞於外事，虐用其民，悉国之众，顿於坚城，死者万数，载祸而归，此恪获罪之日也。昔子胥、吴起、商鞅、乐毅皆见任时君，主没而败。况恪 才非四贤，而不虑大患，其亡可待也。&rdquo;恪归，果见诛。迁贾荽淌罚加振威将军。上言曰：&ldquo;国之所急，惟农与战，国富则兵强，兵强则战胜。然农者，胜之本 也。孔子曰&lsquo;足食足兵&rsquo;，食在兵前也。上无设爵之劝，则下无财畜之功。今使考绩之赏，在於积粟富民，则交游之路绝，浮华之原塞矣。&rdquo;</p><p>高贵乡公即尊位，进封方城亭侯。丘俭作乱，遣健步赍书，欲疑惑大众，艾斩之，兼道进军，先趣乐嘉城，作浮桥。司马景王至，遂据之。文钦以后大 军破败於城下，艾追之至丘头。钦奔吴。吴大将军孙峻等号十万众，将渡江，镇东将军诸葛诞遣艾据肥阳，艾以与贼势相远，非要害之地，辄移屯附亭，遣泰山太守 诸葛绪等于黎浆拒战，遂走之。其年徵拜长水校尉。以破钦等功，进封方城乡侯，行安西将军。解雍州刺史王经围於狄道，姜维退驻锺提，乃以艾为安西将军，假 节、领护东羌校尉。议者多以为维力已竭，未能更出。艾曰：&ldquo;洮西之败，非小失也；破军杀将，仓廪空虚，百姓流离，几於危亡。今以策言之，彼有乘胜之势，我 有虚弱之实，一也。彼上下相习，五兵犀利，我将易兵新，器杖未复，二也。彼以船行，吾以陆军，劳逸不同，三也。狄道、陇西、南安、祁山，各当有守，彼专为 一，我分为四，四也。从南安、陇西，因食羌谷，若趣祁山，熟麦千顷，为之县饵，五也。贼有黠数，其来必矣。&rdquo;顷之，维果向祁山，闻艾已有备，乃回从董亭趣 南安，艾据武城山以相持。维与艾争险，不克，其夜，渡渭东行，缘山趣上，艾与战於段谷，大破之。甘露元年诏曰：&ldquo;逆贼姜维连年狡黠，民夷骚动，西土不 宁。艾筹画有方，忠勇奋发，斩将十数，馘首千计；国威震於巴、蜀，武声扬於江、岷。今以艾为镇西将军、都督陇右诸军事，进封邓侯。分五百户封子忠为亭 侯。&rdquo;二年，拒姜维于长城，维退还。迁征西将军，前后增邑凡六千六百户。景元三年，又破维于侯和，维s保沓中。四年秋，诏诸军征蜀，大将军司马文王皆指授 节度，使艾与维相缀连；雍州刺史诸葛绪要维，令不得归。艾遣天水太守王颀等直攻维营，陇西太守牵弘等邀其前，金城太守杨欣等诣甘松。维闻锺会诸军已入汉 中，引退还。欣等追蹑於强川口，大战，维败走。闻雍州已塞道屯桥头，从孔函谷入北道，欲出雍州后。诸葛绪闻之，s还三十里。维入北道三十余里，闻绪军s， 寻还，从桥头过，绪趣截维，较一日不及。维遂东引，还守剑阁。锺会攻维未能克。艾上言：&ldquo;今贼摧折，宜遂乘之，从阴平由邪径经汉德阳亭趣涪，出剑阁西百 里，去成都三百余里，奇兵冲其腹心。剑阁之守必还赴涪，则会方轨而进；剑阁之军不还，则应涪之兵寡矣。军志有之曰：&lsquo;攻其无备，出其不意。&rsquo;今掩其空虚， 破之必矣。&rdquo;</p><p>冬十月，艾自阴平道行无人之地七百余里，凿山通道，造作桥阁。山高谷深，至为艰险，又粮运将匮，频於危殆。艾以肿怨，推转而下。将士皆攀木缘 崖，鱼贯而进。先登至江由，蜀守将马邈降。蜀卫将军诸葛瞻自涪还绵竹，列陈待艾。艾遣子惠唐亭侯忠等出其右，司马师纂等出其左。忠、纂战不利，并退还， 曰：&ldquo;贼未可击。&rdquo;艾怒曰：&ldquo;存亡之分，在此一举，何不可之有？&rdquo;乃叱忠、纂等，将斩之。忠、纂驰还更战，大破之，斩瞻及尚书张遵等首，进军到雒。刘禅遣 使奉皇帝玺绶，为笺诣艾请降。</p><p>艾至成都，禅率太子诸王及群臣六十余人面缚舆榇诣军门，艾执节解缚焚榇，受而宥之。检御将士，无所虏略，绥纳降附，使复旧业，蜀人称焉。辄依邓 禹故事，承制拜禅行骠骑将军，太子奉车、诸王驸马都尉。蜀群司各随高下拜为王官，或领艾官属。以师纂领益州刺史，陇西太守牵弘等领蜀中诸郡。使於绵竹筑台 以为京观，用彰战功。士卒死事者，皆与蜀兵同共埋藏。艾深自矜伐，谓蜀士大夫曰：&ldquo;诸君赖遭某，故得有今日耳。若遇吴汉之徒，已殄灭矣。&rdquo;又曰：&ldquo;姜维自 一时雄阂玻与某相值，故穷耳。&rdquo;有识者笑之。</p><p>十二月，诏曰：&ldquo;艾曜威奋武，深入虏庭，斩将搴旗，枭其鲸鲵，使僭号之主，稽首系颈，历世逋诛，一朝而平。兵不逾时，战不终日，云彻席卷，荡定 巴蜀。虽白起破强楚，韩信克劲赵，吴汉禽子阳，亚夫灭七国，计功论美，不足比勋也。其以艾为太尉，增邑二万户，封子二人亭侯，各食邑千户。&rdquo;㈠艾言司马文 王曰：&ldquo;兵有先声而后实者，今因平蜀之势以乘吴，吴人震恐，席卷之时也。然大举之后，将士疲劳，不可便用，且徐缓之；留陇右兵二万人，蜀兵二万人，煮盐兴 冶，为军农要用，并作舟船，豫顺流之事，然后发使告以利害，吴必归化，可不征而定也。今宜厚刘禅以致孙休，安士民以来远人，若便送禅於京都，吴以为流徙， 则於向化之心不劝。宜权停留，须来年秋冬，比尔吴亦足平。以为可封禅为扶风王，锡其资财，供其左右。郡有董卓坞，为之宫舍。爵其子为公侯，食郡内县，以显 归命之宠。开广陵、城阳以待吴人，则畏威怀德，望风而从矣。&rdquo;文王使监军卫喻艾：&ldquo;事当须报，不宜辄行。&rdquo;艾重言曰：&ldquo;衔命征行，奉指授之策，元恶既 服；至于承制拜假，以安初附，谓合权宜。今蜀举众归命，地尽南海，东接吴会，宜早镇定。若待国命，往复道途，延引日月。春秋之义，大夫出疆，有可以安社 稷，利国家，专之可也。今吴未宾；势与蜀连，不可拘常以失事机。兵法，进不求名，退不避罪，艾虽无古人之节，终不自嫌以损于国也。&rdquo;锺会、胡烈、师纂等皆 白艾所作悖逆，变衅以结。诏书槛车徵艾。㈡</p><p>㈠袁子曰：诸葛亮，重人也，而骤用蜀兵，此知小国弱民难以久存也。今国家一举而灭蜀，自征伐之功，未有如此之速者也。方邓艾以万人入江由之危 险，锺会以二十万众留剑阁而不得进，三军之士已饥，艾虽战胜克将，使刘禅数日不降，则二将之军难以反矣。故功业如此之难也。国家前有寿春之役，后有灭蜀之 劳，百姓贫而仓禀虚，故小国之虑，在於时立功以自存，大国之虑，在於既胜而力竭，成功之后，戒惧之时也。</p><p>㈡魏氏春秋曰：艾仰天叹曰：&ldquo;艾忠臣也，一至此乎！白起之酷，复见於今日矣。&rdquo;</p><p>艾父子既囚，锺会至成都，先送艾，然后作乱。会已死，艾本营将士追出艾槛车，迎还。遣田续等讨艾，遇於绵竹西，斩之。子忠与艾俱死，余子在洛阳者悉诛，徙艾妻子及孙於西域。㈠</p><p>㈠汉晋春秋曰：初艾之下江由也，以续不进，欲斩，既而舍之。及遣续，谓曰：&ldquo;可以报江由之辱矣。&rdquo;杜预言於众曰：&ldquo;伯玉其不免乎！身为名士，位望已高，既无德音，又不御下以正，是小人而乘君子之器，将何以堪其责乎？&rdquo;闻之，不俟驾而谢。</p><p>世语曰：师纂亦与艾俱死。纂性急少恩，死之日体无完皮。</p><p>初，艾当伐蜀，梦坐山上而有流水，以问殄虏护军爰邵。邵曰：&ldquo;按易卦，山上有水曰蹇。蹇繇曰：&lsquo;蹇利西南，不利东北。&rsquo;孔子曰：&lsquo;蹇利西南，往有功也；不利东北，其道穷也。&rsquo;往必克蜀，殆不还乎！&rdquo;艾怃然不乐。㈠</p><p>㈠荀绰冀州记曰：邵起自掷簦位至卫尉。长子翰，河东太守。中子敞，大司农。少子倩，字君幼，宽厚有器局，勤於当世，历位冀州刺史、太子右卫率。翰子俞，字世都，清贞贵素，辩於论议，采公孙龙之辞以谈微理。少有能名，辟太尉府，稍历显位，至侍中中书令，迁为监。</p><p>臣松之按：蹇彖辞云&ldquo;蹇利西南，往得中也&rdquo;，不云&ldquo;有功&rdquo;；下云&ldquo;利见大人，往有功也&rdquo;。</p><p>泰始元年，晋室践阼，诏曰：&ldquo;昔太尉王凌谋废齐王，而王竟不足以守位。征西将军邓艾，矜功失节，实应大辟。然被书之日，罢遣人众，束手受罪，比 于求生遂为恶者，诚复不同。今大赦得还，若无子孙者听使立后，令祭祀不绝。&rdquo;三年，议郎段灼上疏理艾曰：&ldquo;艾心怀至忠而荷反逆之名，平定巴蜀而受夷灭之 诛，臣窃悼之。惜哉，言艾之反也！艾性刚急，轻犯雅俗，不能协同朋类，故莫肯理之。臣敢言艾不反之状。昔姜维有断陇右之志，艾治备守，积谷强兵。值岁凶 旱，艾为区种，身被乌衣，手执耒耜，以率将士。上下相感，莫不尽力。艾持节守边，所统万数，而不难仆虏之劳，士民之役，非执节忠勤，孰能若此？故落门、段 谷之战，以少击多，摧破强贼。先帝知其可任，委艾庙胜，授以长策。艾受命忘身，束马县车，自投死地，勇气陵云，士众乘势，使刘禅君臣面缚，叉手屈膝。艾功 名以成，当书之竹帛，传祚万世。七十老公，反欲何求！艾诚恃养育之恩，心不自疑，矫命承制，权安社稷；虽违常科，有合古义，原心定罪，本在可论。锺会忌艾 威名，构成其事。忠而受诛，信而见疑，头县马，诸子并斩，见之者垂泣，闻之者叹息。陛下龙兴，阐弘大度，释诸嫌忌，受诛之家，不拘叙用。昔秦民怜白起之 无罪，吴人伤子胥之冤酷，皆为立祠。今天下民人为艾悼心痛恨，亦犹是也。臣以为艾身首分离，捐弃草土，宜收尸丧，还其田宅。以平蜀之功，绍封其孙，使阖棺 定谥，死无余恨。赦冤魂于黄泉，收信义于后世，葬一人而天下慕其行，埋一魂而天下归其义，所为者寡而悦者众矣。&rdquo;九年，诏曰：&ldquo;艾有功勋，受罪不逃刑，而 子孙为民隶，朕常愍之。其以嫡孙朗为郎中。&rdquo;</p><p>艾在西时，修治障塞，筑起城坞。泰始中，羌虏大叛，频杀刺史，凉州道断。吏民安全者，皆保艾所筑坞焉。㈠</p><p>㈠世语曰：咸宁中，积射将军樊震为西戎牙门，得见辞，武帝问震所由进，震自陈曾为邓艾伐蜀时帐下将，帝遂寻问艾，震具申艾之忠，言之流涕。先是 以艾孙朗为丹水令，由此迁为定陵令。次孙千秋有时望，光禄大夫王戎辟为掾。永嘉中，朗为新都太守，未之官，在襄阳失火，朗及母妻子举室烧死，惟子韬子行得 免。千秋先卒，二子亦烧死。</p><p>艾州里时辈南阳州泰，亦好立功业，善用兵，官至征虏将军、假节都督江南诸军事。景元二年薨，追赠卫将军，谥曰壮侯。㈠</p><p>㈠世语曰：初，荆州刺史裴潜以泰为从事，司马宣王镇宛，潜数遣诣宣王，由此为宣王所知。及征孟达，泰又导军，遂辟泰。泰频丧考、妣、祖，九年居 丧，宣王留缺待之，至三十六日，擢为新城太守。宣王为泰会，使尚书锺繇调泰：&ldquo;君释褐登宰府，三十六日拥麾盖，守兵马郡；乞撼诵〕担一何驶乎？&rdquo;泰曰： &ldquo;诚有此。君，名公之子，少有文采，故守吏职；J猴骑土牛，又何迟也！&rdquo;众宾咸悦。后历肌⒃ブ荽淌罚所在有筹算绩效。</p><p>锺会字士季，颍川长社人，太傅繇小子也。少敏惠夙成。㈠中护军蒋济著论，谓&ldquo;观其眸子，足以知人。&rdquo;会年五岁，繇遣见济，济甚异之，曰：&ldquo;非常 人也。&rdquo;及壮，有才数技艺，而博学精练名理，以夜续昼，由是获声誉。正始中，以为秘书郎，迁尚书中书侍郎。㈡高贵乡公即尊位，赐爵关内侯。</p><p>㈠会为其母传曰：&ldquo;夫人张氏，字昌蒲，太原兹氏人，太傅定陵成侯之命妇也。世长吏二千石。夫人少丧父母，充成侯家，修身正行，非礼不动，为上下 所称述。贵妾孙氏，摄嫡专家，心害其贤，数谗毁无所不至。孙氏辨博有智巧，言足以饰非成过，然竟不能伤也。及妊娠，愈更嫉妒，乃置药食中，夫人中食，觉而 吐之，瞑眩者数日。或曰：&lsquo;何不向公言之？&rsquo;答曰：&lsquo;嫡庶相害，破家危国，古今以为鉴诫。假如公信我，众谁能明其事？彼以心度我，谓我必言，固将先我；事 由彼发，顾不快耶！&rsquo;遂称疾不见。孙氏果谓成侯曰：&lsquo;妾欲其得男，故饮以得男之药，反谓毒之！&rsquo;成侯曰：&lsquo;得男药佳事，於食中与人，非人情也。&rsquo;遂讯侍 者具服，孙氏由是得罪出。成侯问夫人何能不言，夫人言其故，成侯大惊，益以此贤之。黄初六年，生会，恩愈隆。成侯既出孙氏，更纳正嫡贾氏。&rdquo;</p><p>臣松之按：锺繇于时老矣，而方纳正室。盖礼所云宗子虽七十无无主妇之义也。</p><p>魏氏春秋曰：会母见宠於繇，繇为之出其夫人。卞太后以为言，文帝诏繇复之。繇恚愤，将引鸩，弗获，餐椒致噤，帝乃止。</p><p>㈡世语曰：司马景王命中书令虞松作表，再呈辄不可意，命松更定。以经时，松思竭不能改，心苦之，形於颜色。会察其有忧，问松，松以实答。会取 视，为定五字。松悦服，以呈景王，王曰：&ldquo;不当尔邪，谁所定也？&rdquo;松曰：&ldquo;锺会。向亦欲启之，会公见问，不敢饕其能。&rdquo;王曰：&ldquo;如此，可大用，可令来。&rdquo; 会问松王所能，松曰：&ldquo;博学明识，无所不贯。&rdquo;会乃绝宾客，精思十日，平旦入见，至鼓二乃出。出后，王独拊手叹息曰：&ldquo;此真王佐材也！&rdquo;</p><p>松字叔茂，陈留人，九江太守边让外孙。松弱冠有才，从司马宣王征辽东，宣王命作檄，及破贼，作露布。松从还，宣王辟为掾，时年二十四，迁中书郎，遂至太守。松子F，字显弘，晋廷尉。</p><p></p> 