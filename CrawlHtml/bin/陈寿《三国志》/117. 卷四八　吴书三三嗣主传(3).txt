 <p><style type="text/css">p{text-indent:2em;}</style></p><p>华阳国志曰：稷，犍为人。炅，建宁人。稷等城中食尽，死亡者半，将军王约反降，吴人得入城，获稷、炅，皆囚之。孙皓使送稷下都，稷至合浦，欧血 死。晋追赠交州刺史。初，毛炅与吴军战，杀前部督则。陶璜等以炅壮勇，欲赦之。而则子允固求杀炅，炅亦不为璜等屈，璜等怒，面缚炅诘之，曰：&ldquo;晋(兵) 贼！&rdquo;炅厉声曰：&ldquo;吴狗，何等为贼？&rdquo;吴人生剖其腹，允割其心肝，骂曰：&ldquo;庸复作贼？&rdquo;炅犹骂不止，曰：&ldquo;尚欲斩汝孙皓，汝父何死狗也！&rdquo;乃斩之。晋武帝 闻而哀矜，即诏使炅长子袭爵，余三子皆关内侯。此与汉晋春秋所说不同。</p><p>㈢吴录曰：仁字恭武，江夏人也，本名宗，避皓字，易焉。少从南阳李肃学。其母为作厚褥大被，或问其故，母曰：&ldquo;小何薜轮驴停学者多贫，故为广 被，庶可得与气类接也。&rdquo;其读书夙夜不懈，肃奇之，曰：&ldquo;卿宰相器也。&rdquo;初为骠骑将军朱据军吏，将母在营。既不得志，又夜雨屋漏，因起涕泣，以谢其母，母 曰：&ldquo;但当勉之，何足泣也？&rdquo;据亦稍知之，除为监池司马。自能结网，手以捕鱼，作寄母，母因以还之，曰：&ldquo;汝为鱼官，而寄我，非避嫌也。&rdquo;迁吴令。时 皆不得将家之官，每得时物，来以寄母，常不先食。及闻母亡，犯禁委官，语在权传。特为减死一等，复使为官，盖优之也。</p><p>楚国先贤传曰：宗母嗜笋，冬节将至。时笋尚未生，宗入竹林哀叹，而笋为之出，得以供母，皆以为至孝之所致感。累迁光禄勋，遂至公矣。</p><p>凤皇元年秋八月，徵西陵督步阐。阐不应，据城降晋。遣乐乡都督陆抗围取阐，阐众悉降。阐及同计数十人皆夷三族。大赦。是岁右丞相万被谴忧死，徙其子弟於庐陵。㈠何定奸秽发闻，伏诛。皓以其恶似张布，追改定名为布。㈡</p><p>㈠江表传曰：初皓游华里，与丁奉、留平密谋曰：&ldquo;此行不急，若至华里不归，社稷事重，不得不自还。&rdquo;此语颇泄。皓闻知，以等旧臣，且以计忍而阴衔之。后因会，以毒酒饮，传酒人私减之。又饮留平，平觉之，服他药以解，得不死。自杀。平忧懑，月余亦死。</p><p>㈡江表传曰：定，汝南人，本孙权给使也，后出补吏。定佞邪僭媚，自表先帝旧人，求还内侍，皓以为楼下都尉，典知酤籴事，专为威福。而皓信任，委 以众事。定为子求少府李勖女，不许。定挟忿谮勖於皓，皓尺口诛之，焚其尸。定又使诸将各上好犬，皆千里远求，一犬至直数千匹。御犬率具缨，直钱一万。一犬 一兵，养以捕兔供厨。所获无几。吴人皆归罪於定，而皓以为忠勤，赐爵列侯。</p><p>吴历曰：中书郎奚熙谮宛陵令贺惠。惠，劭弟也。遣使者徐粲讯治，熙又谮粲顾护不即决断。皓遣使就宛陵斩粲，收惠付狱。会赦得免。</p><p>二年春三月，以陆抗为大司马。司徒丁固卒。秋九月，改封淮阳为鲁，东平为齐，又封陈留、章陵等九王，凡十一王，王给三千兵。大赦。皓爱妾或使人 至市劫夺百姓财物，司市中郎将陈声，素皓幸臣也，恃皓宠遇，绳之以法。妾以屦，皓大怒，假他事烧锯断声头，投其身於四望之下。是岁，太尉范慎卒。</p><p>三年，会稽妖言章安侯奋当为天子。临海太守奚熙与会稽太守郭诞书，非论国政。诞但白熙书，不白妖言，送付建安作船。㈠遣三郡督何植收熙，熙发兵 自卫，断绝海道。熙部曲杀熙，送首建业，夷三族。秋七月，遣使者二十五人分至州郡，科出亡叛。大司马陆抗卒。自改年及是岁，连大疫。分郁林为桂林郡。</p><p>㈠会稽邵氏家传曰：邵畴字温伯，时为诞功曹。诞被收，惶遽无以自明。畴进曰：&ldquo;畴今自在，畴之事，明府何忧？&rdquo;遂诣吏自列，云不白妖言，事由于 己，非府君罪。吏上畴辞，皓怒犹盛。畴虑诞卒不免，遂自杀以证之。临亡，置辞曰：&ldquo;畴生长边陲，不闲教道，得以门资，厕身本郡，逾越侪类，位极朝右，不能 赞扬盛化，养之以福。今妖讹横兴，干国乱纪，畴以g沓之语，本非事实，虽家诵人咏，不足有虑。天下重器，而匹夫横议，疾其丑声，不忍闻见，欲含垢藏疾， 不彰之翰笔，镇躁归静，使之自息。愚心勤勤，每执斯旨，故诞屈其所是，默以见从。此之为愆，实由於畴。谨不敢逃死，归罪有司，唯乞天鉴，特垂清察。&rdquo;吏收 畴丧，得辞以闻，皓乃免诞大刑，送付建安作船。畴亡时，年四十。皓嘉畴节义，诏郡县图形庙堂。</p><p>天册元年，吴郡言掘地得银，长一尺，广三分，刻上有年月字，於是大赦，改年。</p><p>天玺元年，吴郡言临平湖自汉末草秽壅塞，今更开通。长老相传，此湖塞，天下乱，此湖开，天下平。又於湖边得石函，中有小石，青白色，长四寸，广 二寸余，刻上作皇帝字，於是改年，大赦。会稽太守车浚、湘东太守张咏不出算缗，就在所斩之，徇首诸郡。㈠秋八月，京下督孙楷降晋。鄱阳言历阳山石文理成 字，凡二十，云&ldquo;楚九州渚，吴九州都，扬州士，作天子，四世治，太平始&rdquo;。㈡又吴兴阳羡山有空石，长十余丈，名曰石室，在所表为大瑞。乃遣兼司徒董朝、兼 太常周处至阳羡县，封R国山。(明年改)〔改明年〕元，大赦，以协石文。</p><p>㈠江表传曰：浚在公清忠，值郡荒旱，民无资粮，表求振贷。皓谓浚欲树私恩，遣人枭首。又尚书熊睦见皓酷虐，微有所谏，皓使人以刀环撞杀之，身无完肌。</p><p>㈡江表传曰：历阳县有石山临水，高百丈，其三十丈所，有七穿骈罗，穿中色黄赤，不与本体相似，俗相传谓之石印。又云，石印封发，天下当太平。下 有祠屋，巫祝言石印神有三郎。时历阳长表上言石印发，皓遣使以太牢祭历山。巫言，石印三郎说&ldquo;天下方太平&rdquo;。使者作高梯，上看印文，诈以朱书石作二十字， 还以启皓。皓大喜曰：&ldquo;吴当为九州作都、渚乎！从大皇帝逮孤四世矣，太平之主，非孤复谁？&rdquo;重遣使，以印绶拜三郎为王，又刻石立铭，褒赞灵德，以答休祥。</p><p>天纪元年夏，夏口督孙慎出江夏、汝南，烧略居民。初，驺子张m多所谮白，累迁为司直中郎将，封侯，甚见宠爱，是岁奸情发闻，伏诛。㈠</p><p>㈠江表传曰：m父，会稽山阴县卒也，知m不良，上表云：&ldquo;若用m为司直，有罪乞不从坐。&rdquo;皓许之。m表立弹曲二十人，专纠司不法，於是爱恶相 攻，互相谤告。弹曲承言，收系囹圄，听讼失理，狱以贿成。人民穷困，无所措手足。m奢淫无厌，取小妻三十余人，擅杀无辜，众奸并发，父子俱见车裂。</p><p>二年秋七月，立成纪、宣威等十一王，王给三千兵，大赦。</p><p>三年夏，郭马反。马本合浦太守允部曲督。允转桂林太守，疾病，住广州，先遣马将五百兵至郡安抚诸夷。允死，兵当分给，马等累世旧军，不乐离 别。皓时又科实广州户口，马与部曲将何典、王族、吴述、殷兴等因此恐动兵民，合聚人众，攻杀广州督虞授。马自号都督交、广二州诸军事、安南将军，兴广州刺 史，述南海太守。典攻苍梧，族攻始兴。㈠八月，以军师张悌为丞相，牛渚都督何植为司徒。执金吾滕循为司空，未拜，转镇南将军，假节领广州牧，率万人从东道 讨马，与族遇于始兴，未得前。马杀南海太守刘略，逐广州刺史徐旗。皓又遣徐陵督陶F将七千人从西道，命交州牧陶璜部伍所领及合浦、郁林诸郡兵，当与东西军 共击马。</p><p>㈠汉晋春秋曰：先是，吴有说谶著曰：&ldquo;吴之败，兵起南裔，亡吴者公孙也。&rdquo;皓闻之，文武职位至于卒伍有姓公孙者，皆徙於广州，不令停江边。及闻马反，大惧曰：&ldquo;此天亡也。&rdquo;</p><p>有鬼目菜生工人黄T家，依缘枣树，长丈余，茎广四寸，厚三分。又有买菜生工人吴平家，高四尺，厚三分，如枇杷形，上广尺八寸，下茎广五寸，两边生叶绿色。东观案图，名鬼目作芝草，买菜作平虑草，遂以T为侍芝郎，平为平虑郎，皆银印青绶。</p><p>冬，晋命镇东大将军司马葡蛲恐校安东将军王浑、扬州刺史周浚向牛渚，建威将军王戎向武昌，平南将军胡奋向夏口，镇南将军杜预向江陵，龙骧将军王F、广武将军唐彬浮江东下，太尉贾充为大都督，量宜处要，尽军势之中。陶F至武昌，闻北军大出，停驻不前。</p><p>初，皓每宴会群臣，无不咸令沈醉。置黄门郎十人，特不与酒，侍立终日，为司过之吏。宴罢之后，各奏其阙失，迕视之咎，谬言之愆，罔有不举。大者 即加威刑，小者辄以为罪。后宫数千，而采择无已。又激水入宫，宫人有不合意者，辄杀流之。或剥人之面，或凿人之眼。岑e险谀贵幸，致位九列，好兴功役，众 所患苦。是以上下离心，莫为皓尽力，盖积恶已极，不复堪命故也。㈠</p><p>　　㈠吴平后，晋侍中庾峻等问皓侍中李仁曰：&ldquo;闻吴主披人面，刖人足，有诸乎？&rdquo;仁曰：&ldquo;以告者过也。君子恶居下流，天下之恶皆归焉。盖此事也，若 信有之，亦不足怪。昔唐、虞五刑，三代七辟，肉刑之制，未为酷虐。皓为一国之主，秉杀生之柄，罪人陷法，加之以惩，何足多罪！夫受尧诛者不能无怨，受桀赏 者不能无慕，此人情也。&rdquo;又问曰：&ldquo;云归命侯乃恶人横睛逆视，皆凿其眼，有诸乎？&rdquo;仁曰：&ldquo;亦无此事，传之者谬耳。曲礼曰视天子由袷以下，视诸侯由颐以 下，视大夫由衡，视士则平面，得游目五步之内；视上於衡则傲，下於带则忧，旁则邪。以礼视瞻，高下不可不慎，况人君乎哉？视人君相迕，是乃礼所谓傲慢；傲 慢则无礼，无礼则不臣，不臣则犯罪，犯罪则陷不测矣。正使有之，将有何失？&rdquo;凡仁所答，峻等皆善之，文多不悉载。</p><p></p><p>四年春，立中山、代等十一王，大赦。F、彬所至，则土崩瓦解，靡有御者。预又斩江陵督伍延，浑复斩丞相张悌、丹杨太守沈莹等，所在战克。㈠</p><p></p><p>㈠干宝晋纪曰：吴丞相军师张悌、护军孙震、丹杨太守沈莹帅众三万济江，围成阳都尉张乔於杨荷桥，众才七千，闭栅自守，举白接告降。吴副军师诸葛 靓欲屠之，悌曰：&ldquo;强敌在前，不宜先事其小；且杀降不祥。&rdquo;靓曰：&ldquo;此等以救兵未至而力少，故且伪降以缓我，非来伏也。因其无战心而尽l之，可以成三军之 气。若舍之而前，必为后患。&rdquo;悌不从，抚之而进。与讨吴护军张翰、扬州刺史周浚成陈相对。沈莹领丹杨锐卒刀J五千，号曰青巾兵，前后屡陷坚陈，於是以驰淮 南军，三冲不动。退引乱，薛胜、蒋班因其乱而乘之，吴军以次土崩，将帅不能止，张乔又出其后，大败吴军于版桥，获悌、震、莹等。</p><p></p><p>襄阳记曰：悌字巨先，襄阳人，少有名理，孙休时为屯骑校尉。魏伐蜀，吴人问悌曰：&ldquo;司马氏得政以来，大难屡作，智力虽丰，而百姓未服也。今又竭 其资力，远征巴蜀，兵劳民疲而不知恤，败於不暇，何以能济？昔夫差伐齐，非不克胜，所以危亡，不忧其本也，况彼之争地乎！&rdquo;悌曰：&ldquo;不然。曹操虽功盖中 夏，威震四海，崇诈杖术，征伐无已，民畏其威，而不怀其德也。丕、背兄，系以惨虐，内兴宫室，外惧雄豪，东西驰驱，无岁获安，彼之失民，为日久矣。司马 懿父子，自握其柄，累有大功，除其烦苛而布其平惠，为之谋主而救其疾，民心归之，亦已久矣。故淮南三叛而腹心不扰，曹髦之死，四方不动，摧坚敌如折枯，荡 异同如反掌，任贤使能，各尽其心，非智勇兼人，孰能如之？其威武张矣，本根固矣，群情服矣，奸计立矣。今蜀阉宦专朝，国无政令，而玩戎黩武，民劳卒弊，竞 於外利，不守备。彼强弱不同，智算亦胜，因危而伐，殆其克乎！若其不克，不过无功，终无退北之忧，覆军之虑也，何为不可哉？昔楚剑利而秦昭惧，孟明用而 晋人忧，彼之得志，故我之大患也。&rdquo;吴人笑其言，而蜀果降于魏。晋来伐吴，皓使悌督沈莹、诸葛靓，率众三万渡江逆之。至牛渚，沈莹曰：&ldquo;晋治水军於蜀久 矣，今倾国大举，万里齐力，必悉益州之众浮江而下。我上流诸军，无有戒备，名将皆死，幼少当任，恐边江诸城，尽莫能御也。晋之水军，必至於此矣！宜畜众 力，待来一战。若胜之日，江西自清，上方虽坏，可还取之。今渡江逆战，胜不可保，若或摧丧，则大事去矣。&rdquo;悌曰：&ldquo;吴之将亡，贤愚所知，非今日也。吾恐蜀 兵来至此，众心必骇惧，不可复整。今宜渡江，可用决战力争。若其败丧，则同死社稷，无所复恨。若其克胜，则北敌奔走，兵势万倍，便当乘威南上，逆之中道， 不忧不破也。若如子计，恐行散尽，相与坐待敌到，君臣俱降，无复一人死难者，不亦辱乎！&rdquo;遂渡江战，吴军大败。诸葛靓与五六百人退走，使过迎悌，悌不肯 去，靓自往牵之，谓曰：&ldquo;(且夫)〔巨先〕，天下存亡有大数，岂卿一人所知，如何故自取死为？&rdquo;悌垂涕曰：&ldquo;仲思，今日是我死日也。且我作和时，便为卿 家丞相所拔，常恐不得其死，负名贤佑顾。今以身徇社稷，复何遁邪？莫牵曳之如是。&rdquo;靓流涕放之，去百余步，已见为晋军所杀。</p><p></p><p>吴录曰：悌少知名，及处大任，希合时趣，将护左右，清论讥之。搜神记曰：临海松阳人柳荣从悌至杨府，荣病死船中二日，时军已上岸，无有埋之者， 忽然大呼，言&ldquo;人缚军师！人缚军师！&rdquo;声激扬，遂活。人问之，荣曰：&ldquo;上天北斗门下卒见人缚张悌，意中大愕，不觉大呼，言&lsquo;何以缚张军师。&rsquo;门下人怒荣， 叱逐使去。荣便去，怖惧，口余声发扬耳。&rdquo;其日，悌战死。荣至晋元帝时犹在。</p><p></p><p>三月丙寅，殿中亲近数百人叩头请皓杀岑e，皓惶愦从之。㈠</p><p>　　㈠干宝晋纪曰：皓殿中亲近数百人叩头请皓曰：&ldquo;北军日近，而兵不举刃，陛下将如之何！&rdquo;皓曰：&ldquo;何故？&rdquo;对曰：&ldquo;坐岑e。&rdquo;皓独言：&ldquo;若尔，当以奴谢百姓。&rdquo;众因曰：&ldquo;唯！&rdquo;遂并起收e。皓骆驿追止，已屠之也。
</p>
<p>
</p>
<p>戊辰，陶F从武昌还，即引见，问水军消息，对曰：&ldquo;蜀船皆小，今得二万兵，乘大船战，自足击之。&rdquo;於是合众，授F节钺。明日当发，其夜众悉逃 走。而王F顺流将至，司马啤⑼趸虢粤俳境。皓用光禄勋薛莹、中书令胡冲等计，分遣使奉书於F、啤⒒朐唬&ldquo;昔汉室失统，九州皆分裂，先人因时，略有江 南，遂分阻山川，与魏乖隔。今大晋龙兴，德覆四海。劣偷安，未喻天命。至于今者，猥烦六军，衡盖路次，远临江渚，举国震惶，假息漏刻。敢缘天朝含夕光 大，谨遣私署太常张夔等奉所佩印绶，委质请命，惟垂信纳，以济元元。&rdquo;㈠
</p>
<p>
</p>
<p>㈠江表传载皓将败与舅何植书曰：&ldquo;昔大皇帝以神武之略，奋三千之卒，割据江南，席卷交、广，开拓洪基，欲祚之万世。至孤末德，嗣守成绪，不能怀 集黎元，多为咎阙，以违天度。昧之变，反谓之祥，致使南蛮逆乱，征讨未克。闻晋大众，远来临江，庶竭劳瘁，众皆摧退，而张悌不反，丧军过半。孤甚愧怅， 于今无聊。得陶F表云武昌以西，并复不守。不守者，非粮不足，非城不固，兵将背战耳。兵之背战，岂怨兵邪？孤之罪也。天文县变於上，士民愤叹於下，观此事 势，危如累卵，吴祚终讫，何其局哉！天匪亡吴，孤所招也。瞑目黄壤，当复何颜见四帝乎！公其勖勉奇谟，飞笔以闻。&rdquo;皓又遗群臣书曰：&ldquo;孤以不德，忝继先 轨。处位历年，政教凶勃，遂令百姓久困涂炭，至使一朝归命有道，社稷倾覆，宗庙无主，惭愧山积，没有余罪。自惟空薄，过偷尊号，才琐质秽，任重王公，故周 易有折鼎之诫，诗人有彼其之讥。自居宫室。仍抱笃疾，计有不足，思虑失中，多所荒替。边侧小人，因生酷虐，虐毒横流，忠顺被害。昧不觉，寻其壅蔽，孤负 诸君，事已难图，覆水不可收也。今大晋平治四海，劳心务於擢贤，诚是英俊展节之秋也。管仲极雠，桓公用之，良、平去楚，入为汉臣，舍乱就理，非不忠也。莫 以移朝改朔，用损厥志。嘉勖休尚，爱敬动静。夫复何言，投笔而已！&rdquo;
</p>
<p></p><p></p> 