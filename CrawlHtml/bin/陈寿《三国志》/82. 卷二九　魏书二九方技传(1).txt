 <p>华佗字元化，沛国谯人也，一名辍＂逵窝徐土，兼通数经。沛相陈举孝廉，太尉黄琬辟，皆不就。晓养性之术，时人以为年且百岁而貌有壮容。又精方药，其疗疾，合汤不过数种，心解分剂，不复称量，煮熟便饮，语其节度，舍去辄愈。若当灸，不过一两处，每处不过七八壮，病亦应除。若当针，亦不过一两处，下针言&ldquo;当引某许，若至，语人&rdquo;。病者言&ldquo;巳到&rdquo;，应便拔针，病亦行差。若病结积在内，针药所不能及，当须刳割者，便饮其麻沸散，须臾便如醉死无所知，因破取。病若在肠中，便断肠湔洗，缝腹膏摩，四五日差，不痛，人亦不自寤，一月之间，即平复矣。</p><p>㈠臣松之案：古&ldquo;敷&rdquo;字与&ldquo;专&rdquo;相似，写书者多不能别。寻佗字元化，其名宜为暌病</p><p>故甘陵相夫人有娠六月，腹痛不安，佗视脉，日：&ldquo;胎巳死矣。&rdquo;使人手摸知所在，在左则男，在右则女。人云&ldquo;在左&rdquo;，於是为汤下之，果下男形，即愈。</p><p>县吏尹世苦四支烦，口中乾，不欲闻人声，小便不利。佗曰：&ldquo;试作热食，得汗则愈；不汗，后三日死。&rdquo;即作热食而不汗出，佗曰：&ldquo;藏气已绝於内，当啼泣而绝。&rdquo;果如佗言。</p><p>府吏貉啊⒗钛庸仓梗俱头痛身热，所苦正同。佗曰：&ldquo;寻当下之，延当发汗。&rdquo;或难其异，佗曰：&ldquo;寻外实，延内实，故治之宜殊。&rdquo;即各与药，明旦并起。</p><p>盐渎严昕与数人共候佗，m至，佗谓昕曰：&ldquo;君身中佳否？&rdquo;昕曰：&ldquo;自如常。&rdquo;佗曰：&ldquo;君有急病见於面，莫多饮酒。&rdquo;坐毕归，行数里，昕卒头眩堕车，人扶将还，载归家，中宿死。</p><p>故督邮顿子献得病已差，诣佗视脉，曰：&ldquo;尚虚，未得复，勿为劳事，御内即死。临死，当吐舌数寸。&rdquo;其妻闻其病除，从百余里来省之，止宿交接，中间三日发病，一如佗言。</p><p>督邮徐毅得病，佗往省之。毅谓佗曰：&ldquo;昨使医曹吏刘租针胃管讫，便苦嗽，欲卧不安。&rdquo;佗曰：&ldquo;刺不得胃管，误中肝也，食当日减，五日不救。&rdquo;遂如佗言。</p><p>东阳陈叔山小男二岁得疾，下利常先啼，日以羸困。问佗，佗曰：&ldquo;其母怀躯，阳气内养，乳中虚冷，旱媚负，故令不时愈。&rdquo;佗与四物女宛丸，十日即除。</p><p>彭城夫人夜之厕，虿螫其手，呻呼无赖。佗令温汤近热，渍手其中，卒可得寐，但旁人数为易汤，汤令暖之，其旦即愈。</p><p>军吏梅平得病，除名还家，家居广陵，未至二百里，止亲人舍。有顷，佗偶至主人许，主人令佗视平，佗谓平曰：&ldquo;君早见我，可不至此。今疾已结，促去可得与家相见，五日卒。&rdquo;应时归，如佗所刻。</p><p>佗行道，见一人病咽塞，嗜食而不得下，家人车载欲往就医。佗闻其呻吟，驻车往视，语之曰：&ldquo;向来道边有卖饼家蒜齑大酢，从取三升饮之，病自当去。&rdquo;即如佗言，立吐蛇一枚，县车边，欲造佗。佗尚未还，小合访徘埃逆见，自相谓曰：&ldquo;似逢我公，车边病是也。&rdquo;疾者前入坐，见佗北壁县此蛇辈约以十数。</p><p>又有一郡守病，佗以为其人盛怒则差，乃多受其货而不加治，无何弃去，留书骂之。郡守果大怒，令人追捉杀佗。郡守子知之，属使勿逐。守_恚既甚，吐黑血数升而愈。</p><p>又有一士大夫不快，佗云：&ldquo;君病深，当破腹取。然君寿亦不过十年，病不能杀君，忍病十岁，寿俱当尽，不足故自刳裂。&rdquo;士大夫不耐痛痒，必欲除之。佗遂下手，所患寻差，十年竟死。</p><p>广陵太守陈登得病，胸中烦懑，面赤不食。佗脉之曰：&ldquo;府君胃中有虫数升，欲成内疽，食腥物所为也。&rdquo;即作汤二升，先服一升，斯须尽服之。食顷，吐出三升许虫，赤头皆动，半身是生鱼脍也，所苦便愈。佗曰：&ldquo;此病后三期当发，遇良医乃可济救。&rdquo;依期果发动，时佗不在，如言而死。</p><p>太祖闻而召佗，佗常在左右。太祖苦头风，每发，心乱目眩，佗针鬲，随手而差。㈠</p><p>㈠佗别传曰：有人病两脚L不能行，X诣佗，佗望见云：&ldquo;己饱针灸服药矣，不复须看脉。&rdquo;便使解衣，点背数十处，相去或一寸，或五寸，纵邪不相当。言灸此各十壮，灸创愈即行。后灸处夹脊一寸，上下行端直均调，如引绳也。</p><p>李将军妻病甚，呼佗视脉，曰：&ldquo;伤娠而胎不去。&rdquo;将军言：&ldquo;闻实伤娠，胎已去矣。&rdquo;佗曰：&ldquo;案脉，胎未去也。&rdquo;将军以为不然。佗舍去，妇稍小差。百余日复动，更呼佗，佗曰：&ldquo;此脉故事有胎。前当生两海一合瘸觯血出甚多，后翰患吧。母不自觉，旁人亦不寤，不复迎，遂不得生。胎死，血脉不复归，必燥著母脊，故使多脊痛。今当与汤，并针一处，此死胎必出。&rdquo;汤针既加，妇痛急如欲生者。佗曰：&ldquo;此死胎久枯，不能自出，宜使人探之。&rdquo;果得一死男，手足完具，色黑，长可尺所。</p><p>佗之绝技，凡此类也。然本作士人，以医见业，意常自悔，后太祖亲理，得病笃重，使佗专视。佗曰：&ldquo;此近难济，a事攻治，可延岁月。&rdquo;佗久远家思归，因曰：&ldquo;当得家书，方欲暂还耳。&rdquo;到家，辞以妻病，数乞期不反。太祖累书呼，又敕郡县发遣。佗恃能厌食事，犹不上道。太祖大怒，使人往检。若妻信病，赐小豆四十斛，宽假限日；若其虚诈，便收送之。於是传付许狱，考验首服。荀请曰：&ldquo;佗术实工，人命所县，宜含宥之。&rdquo;太祖曰：&ldquo;不忧，天下当无此鼠辈耶？&rdquo;遂考竟佗。佗临死，出一卷书与狱吏，曰：&ldquo;此可以活人。&rdquo;吏畏法不受，佗亦不强，索火烧之。佗死后，太祖头风未除。太祖曰：&ldquo;佗能愈此。小人养吾病，欲以自重，然吾不杀此子，亦终当不为我断此根原耳。&rdquo;及后爱子仓舒病因，太祖叹曰：&ldquo;吾悔杀华佗，令此呵克酪病&rdquo;</p><p>初，军吏李成苦嗽，昼夜不寤，时吐脓血，以问佗。佗言：&ldquo;君病肠臃，之所吐，非从肺来也。与君散两钱，当吐二升余脓血讫，快自养，一月可小起，好自将爱，一年便健。十八岁当一小发，服此散，亦行复差。若不得此药，故当死。&rdquo;复与两钱散，成得药去。五六岁，亲中人有病如成者，谓成曰：&ldquo;卿今强健，我欲死，何忍无急去药，㈠以待不祥？先持贷我，我差，为卿从华佗更索。&rdquo;成与之。已故到谯，m值佗见收，SS不忍从求。后十八岁，成病竟发，无药可服，以至於死。㈡</p><p>㈠臣松之案：古语以藏为去。</p><p>㈡佗别传曰：人有在青龙中见山阳太守广陵刘景宗，景宗说中平日数见华佗，其治病手脉之候，其验若神。琅琊刘勋为河内太守，有女年几二十，左脚膝里上有疮，痒而不痛。疮愈数十日复发，如此七八年，迎佗使视，佗曰：&ldquo;是易治之。当得稻糠黄色犬一头，好马二疋。&rdquo;以绳系犬颈，使走马牵犬，马极辄易，计马走三十余里，犬不能行，复令步人拖曳，计向五十里。乃以药饮女，女即安卧不知人。因取大刀断犬腹近后脚之前，以所断之处向疮口，令去二三寸。停之须臾，有若蛇者从疮中而出，便以铁椎横贯蛇头。蛇在皮中动摇良久，须臾不动，乃牵出，长三尺所，纯是蛇，但有眼处而无童子，又逆鳞耳。以膏散著疮中，七日愈。又有人苦头眩，头不得举，目不得视，积年。佗使悉解衣倒悬，令头去地一二寸，濡布拭身体，令周匝，候视诸脉，尽出五色。佗令弟子数人以铍刀决脉，五色血尽，视赤血，乃下，以膏摩被覆，汗自出周匝，饮以亭历犬血散，立愈。又有妇人长病经年，世谓寒热注病者。冬十一月中，佗令坐石槽中，平旦用寒水汲灌，云当满百。始七八灌，会战欲死，灌者惧，欲止。佗令满数。将至八十灌，热气乃蒸出，嚣嚣高二三尺。满百灌，佗乃使然火温床，厚覆，良久汗洽出，著粉，汗燥便愈。又有人病腹中半切痛，十余日中，鬓眉堕落。佗曰：&ldquo;是脾半腐，可刳腹养治也。&rdquo;使饮药令卧，破腹就视，脾果半腐坏。以刀断之，刮去恶肉，以膏傅疮，饮之以药，百日平复。</p><p>广陵吴普、彭城樊阿皆从佗学。普依准佗治，多所全济。佗语普曰：&ldquo;人体欲得劳动，但不当使极尔。动摇则谷气得消，血脉流通，病不得生，譬犹户枢不朽是也。是以古之仙者为导引之事，熊颈鸱顾，引n腰体，动诸关节，以求难老。吾有一术，名五禽之戏，一曰虎，二曰鹿，三曰熊，四曰猿，五曰鸟，亦以除疾，并利蹄足，以当导引。体中不快，起作一禽之戏，沾濡汗出，因上著粉，身体轻便，腹中欲食。&rdquo;普施行之，年九十余，耳目聪明，齿牙完坚。阿善针术。凡医咸言背及胸藏之间不可妄针，针之不过四分，而阿针背入一二寸，巨阙胸藏针下五六寸，而病辄皆瘳。阿从佗求可服食益於人者，佗授以漆叶青黏散。漆叶屑一升，青黏屑十四两，以是为率，言久服去三虫，利五藏，轻体，使人头不白。阿从其言，寿百余岁。漆叶处所而有，青黏生於丰、沛、彭城及朝歌云。㈠</p><p>㈠佗别传曰：青黏者，一名地节，一名黄芝，主理五藏，益精气。本出於迷入山者，见仙人服之，以告佗。佗以为佳，辄语阿，阿又秘之。近者人见阿之寿而气力强盛，怪之，遂责阿所服，因醉乱误道之。法一施，人多服者，皆有大验。</p><p>文帝典论论S俭等事曰：&ldquo;颍川S俭能辟谷，饵伏苓。甘陵甘始亦善行气，老有少容。庐江左慈知补导之术。并为军吏。初，俭之至，伏苓价暴数倍。议郎安平李覃学其辟谷，餐伏苓，饮寒水，中泄利，殆至陨命。后始来，众人无不鸱视狼顾，呼吸吐纳。军谋祭酒弘农董芬为之过差，气闭不通，良久乃苏。左慈到，又竞受其补导之术，至寺人严峻，往从问受。阉竖真无事於斯术也，人之逐声，乃至於是。光和中，北海王和平亦好道术，自以当仙。济南孙邕少事之，从至京师。会和平病死，邕因葬之东陶，有书百余卷，药数囊，悉以送之。后弟子夏荣言其尸解。邕至今恨不取其宝书仙药。刘向惑於鸿宝之说，君游眩於子政之言，古今愚谬，岂唯一人哉！&rdquo;</p><p>东阿王作辩道论曰：&ldquo;世有方士，吾王悉所招致，甘陵有甘始，庐江有左慈，阳城有S俭。始能行气导引，慈晓房中之术，俭善辟谷，悉号三百岁。卒所以集之於魏国者，诚恐斯人之徒，接奸宄以欺众，行妖慝以惑民，岂复欲观神仙於瀛洲，求安期於海岛，释金辂而履云舆，弃六骥而美飞龙哉？自家王与太子及余兄弟咸以为调笑，不信之矣。然始等知上遇之有a，奉不过於员吏，赏不加於无功，海岛难得而游，六黻难得而佩，终不敢进虚诞之言，出非常之语。余尝试S俭绝谷百日，躬与之寝处，行步起居自若也。夫人不食七日则死，而俭乃如是。然不必益寿，可以疗疾而不惮饥馑焉。左慈善修房内之术，差可终命，然自非有志至精，莫能行也。甘始者，老而有少容，自诸术士咸共归之。然始辞繁寡实，颇有怪言。余常辟左右，独与之谈，问其所行，温颜以诱之，美辞以导之，始语余：&lsquo;吾本师姓韩字世雄，尝与师於南海作金，前后数四，投数万斤金於海。&rsquo;又言：&lsquo;诸梁时，西域胡来献香Y、腰带、割玉刀，时悔不取也。&rsquo;又言：&lsquo;车师之西国。荷，擘背出脾，欲其食少而弩行也。&rsquo;又言：&lsquo;取鲤鱼五寸一双，合其一煮药，俱投沸膏中，有药者奋尾鼓w，游行沉浮，有若处渊，其一者已熟而可啖。&rsquo;余时问：&lsquo;言率可试不？&rsquo;言：&lsquo;是药去此逾万里，当出塞；始不自行不能得也。&rsquo;言不尽於此，颇难悉载，故粗举其巨怪者。始若遭秦始皇、汉武帝，则复为徐、栾大之徒也。&rdquo;</p><p>杜夔字公良，河南人也。以知音为雅乐郎，中平五年，疾去官。州郡司徒礼辟，以世乱奔荆州。荆州牧刘表令与孟曜为汉主合雅乐，乐备，表欲庭观之，夔谏曰：&ldquo;今将军号(不)为天子合乐，而庭作之，无乃不可乎！&rdquo;表纳其言而止。后表子琮降太祖，太祖以夔为军谋祭酒，参太乐事，因令创制雅乐。</p><p>夔善钟律，聪思过人，丝竹八音，靡所不能，惟歌舞非所长。时散郎邓静、尹齐善咏雅乐，歌师尹胡能歌宗庙郊祀之曲，舞师冯肃、服养晓知先代诸舞，夔总统研精，远考诸经，近采故事，教习讲肄，备作乐器，绍复先代古乐，皆自夔始也。</p><p>黄初中，为太乐令、协律都尉。汉铸钟工柴玉巧有意思，形器之中，多所造作，亦为时贵人见知。夔令玉铸铜钟，其声均清浊多不如法，数毁改作。玉甚厌之，谓夔清浊任意，颇拒捍夔。夔、玉更相白於太祖，太祖取所铸钟，杂错更试，然〔后〕知夔为精而玉之妄也，於是罪玉及诸子，皆为养马士。文帝爱待玉，又尝令夔与(左原)〔左□〕等於宾客之中吹笙鼓琴，夔有难色，由是帝意不悦。后因他事系夔，使(原)〔□〕等就学，夔自谓所习者雅，仕宦有本，意犹不满，遂黜免以卒。</p><p>弟子河南邵登、张泰、桑馥，各至太乐丞，下邳陈颃司律中郎将。自左延年等虽妙於音，咸善郑声，其好古存正莫及夔。㈠</p><p>㈠时有扶风马钧，巧思绝世。傅玄序之曰：&ldquo;马先生，天下之名巧也，少而游豫，不自知其为巧也。当此之时，言不及巧，焉可以言知乎？为博士居贫，乃思绫机之变，不言而世人知其巧矣。旧绫机五十综者五十蹑，六十综者六十蹑，先生患其丧功费日，乃皆易以十二蹑。其奇文异变，因感而作者，犹自然之成形，阴阳之无穷，此轮扁之对不可以言言者，又焉可以言校也。先生为给事中，与常侍高堂隆、骁骑将军秦朗争论於朝，言及指南车，二子谓古无指南车，记言之虚也。先生曰：&lsquo;古有之，未之思耳，夫何远之有！&rsquo;二子哂之曰：&lsquo;先生名钧字德衡，钧者器之模，而衡者所以定物之轻重；轻重无准而莫不模哉！&rsquo;先生曰：&lsquo;虚争空言，不如试之易效也。&rsquo;於是二子遂以白明帝，诏先生作之，而指南车成。此一异也，又不可以言者也，从是天下服其巧矣。居京都，城内有地，可以为园，患无水以灌之，乃作翻车，令童鹤之，而灌水自覆，更入更出，其巧百倍於常。此二异也。其后人有上百戏者，能设而不能动也。帝以问先生：&lsquo;可动否？&rsquo;对曰：&lsquo;可动。&rsquo;帝曰：&lsquo;其巧可益否？&rsquo;对曰：&lsquo;可益。&rsquo;受诏作之。以大木构，使其形若轮，平地施之，潜以水发焉。设为女乐舞象，至令木人击鼓吹箫；作山岳，使木人跳丸掷剑，缘a倒立，出入自在；百官行署，舂磨斗鸡，变巧百端。此三异也。先生见诸葛亮连弩，曰：&lsquo;巧则巧矣，未尽善也。&rsquo;言作之可令加五倍。又患发石车，敌人之於楼边县湿牛皮，中之则堕，石不能连属而至。欲作一轮，县大石数十，以机鼓轮为常，则以断县石飞击敌城，使首尾电至。尝试以车轮县瓴甓数十，飞之数百步矣。有裴子者，上国之士也，精通见理，闻而哂之。乃难先生，先生口屈不对。裴子自以为难得其要，言之不已。傅子谓裴子曰：&lsquo;子所长者言也，所短者巧也。马氏所长者巧也，所短者言也。以子所长，击彼所短，则不得不屈。以子所短，难彼所长，则必有所不解者矣。夫巧，天下之微事也，有所不解而难之不已，其相击刺，必已远矣。心乖於内，口屈於外，此马氏所以不对也。&rsquo;傅子见安乡侯，言及裴子之论，安乡侯又与裴子同。傅子曰：&lsquo;圣人具体备物，取人不以一揆也：有以神取之者，有以言取之者，有以事取之者。有以神取之者，不言而诚心先达，德行颜渊之伦是也。以言取之者，以变辩是非，言语宰我、子贡是也。以事取之者，若政事冉有、季路，文学子游、子夏。虽圣人之明尽物，如有所用，必有所试，然则试冉、季以政，试游、夏以学矣。游、夏犹然，况自此而降者乎！何者？悬言物理，不可以言尽也，施之於事，言之难尽而试之易知也。今若马氏所欲作者，国之精器，军之要用也。费十寻之木，劳二人之力，不经时而是非定。难试易验之事而轻以言抑人异能，此犹以己智任天下之事，不易其道以御难尽之物，此所以多废也。马氏所作，因变而得是，则初所言者不皆是矣。其不皆是，因不用之，是不世之巧无由出也。夫同情者相妒，同事者相害，中人所不能免也。故君子不以人害人，必以考试为衡石；废衡石而不用，此美玉所以见诬为石，荆和所以抱璞而哭之也。&rsquo;於是安乡侯悟，遂言之武安侯，武安侯忽之，不果试也。此既易试之事，又马氏巧名已定，犹忽而不察，况幽深之才，无名之璞乎？后之君子其鉴之哉！马先生之巧，虽古公输般、墨翟、王尔，近汉世张平子，不能过也。公输般、墨翟皆见用於时，乃有益於世。平子虽为侍中，马先生虽给事省中，俱不典工官，巧无益於世。用人不当其才，闻贤不试以事，良可恨也。&rdquo;裴子者，裴秀。安乡侯者，曹羲。武安侯者，曹爽也。</p><p>朱建平，沛国人也。善相术，於闾巷之间，效验非一。太祖为魏公，闻之，召为郎。文帝为五官将，坐上会客三十余人，文帝问己年寿，又令遍相众宾。建平曰：&ldquo;将军当寿八十，至四十时当有小厄，原谨护之。&rdquo;谓夏侯威曰：&ldquo;君四十九位为州牧，而当有厄，厄若得过，可年至七十，致位公辅。&rdquo;谓应璩曰：&ldquo;君六十二位为常伯，而当有厄，先此一年，当独见一白狗，而旁人不见也。&rdquo;谓曹彪曰：&ldquo;君据O国，至五十七当厄於兵，宜善防之。&rdquo;</p><p>初，颍川荀攸、锺繇相与亲善。攸先亡，子幼。繇经纪其门户，欲嫁其妾。与人书曰：&ldquo;吾与公达曾共使朱建平相，建平曰：&lsquo;荀君虽少，然当以后事付锺君。&rsquo;吾时啁之曰：&lsquo;惟当嫁卿阿骛耳。&rsquo;何意此子竟早陨没，戏言遂验乎！今欲嫁阿骛，使得善处。追思建平之妙，虽唐举、许负何以复加也！&rdquo;</p><p></p> 