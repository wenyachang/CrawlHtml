 <p>任峻字伯达，河南中牟人也。汉末扰乱，关东皆震。中牟令杨原愁恐，欲弃官走。峻说原曰：&ldquo;董卓首乱，天下莫不侧目，然而未有先发者，非无其心也，势未敢耳。明府若能唱之，必有和者。&rdquo;原曰：&ldquo;为之奈何？&rdquo;峻曰：&ldquo;今关东有十余县，能胜兵者不减万人，若权行河南尹事，总而用之，无不济矣。&rdquo;原从其计，以峻为主簿。峻乃为原表行尹事，使诸县坚守，遂发兵。会太祖起关东，入中牟界，众不知所从，峻独与同郡张奋议，举郡以归太祖。峻又别收宗族及宾客家兵数百人，原从太祖。太祖大悦，表峻为骑都尉，妻以从妹，甚见亲信。太祖每征伐，峻常居守以给军。是时岁饥旱，军食不足，羽林监颍川枣祗建置屯田，太祖以峻为典农中郎将，〔募百姓屯田於许下，得谷百万斛，郡国列置田官〕，数年中所在积粟，仓廪皆满。官渡之战，太祖使峻典军器粮运。贼数寇钞绝粮道，乃使千乘为一部，十道方行，为衤复陈以营卫之，贼不敢近。军国之饶，起於枣祗而成於峻。㈠太祖以峻功高，乃表封为都亭侯，邑三百户，迁长水校尉。</p><p>㈠魏武故事载令曰：&ldquo;故陈留太守枣祗，天性忠能。始共举义兵，周旋征讨。后袁绍在冀州，亦贪祗，欲得之。祗深附於孤，使领东阿令。吕布之乱，贾萁耘眩惟范、东阿完在，由祗以兵据城之力也。后大军粮乏，得东阿以继，祗之功也。及破黄巾定许，得贼资业。当兴立屯田，时议者皆言当计牛输谷，佃科以定。施行后，祗白以为僦牛输谷，大收不增谷，有水旱灾除，大不便。反覆来说，孤犹以为当如故，大收不可复改易。祗犹执之，孤不知所从，使与荀令君议之。时故军祭酒侯声云：&lsquo;科取官牛，为官田计。如祗议，於官便，於客不便。&rsquo;声怀此云云，以疑令君。祗犹自信，据计画还白，执分田之术。孤乃然之，使为屯田都尉，施设田业。其时岁则大收，后遂因此大田，丰足军用，摧灭群逆，克定天下，以隆王室。祗兴其功，不幸早没，追赠以郡，犹未副之。今重思之，祗宜受封，稽留至今，孤之过也。祗子处中，宜加封爵，以祀祗为不朽之事。&rdquo;</p><p>文士传曰：祗本姓棘，先人避难，易为枣。孙据，字道彦，晋冀州刺史。据子嵩，字台产，散骑常侍。并有才名，多所著述。嵩兄腆，字玄方，襄阳太守，亦有文采。</p><p>峻宽厚有度而见事理，每有所陈，太祖多善之。於饥荒之际，收恤朋友孤遗，中外贫宗，周急继乏，信义见称。建安九年薨，太祖流涕者久之。子先嗣。先薨，无子，国除。文帝追录功臣，谥峻曰成侯。复以峻中子览为关内侯。</p><p>苏则字文师，扶风武功人也。少以学行闻，举孝廉茂才，辟公府，皆不就。起家为酒泉太守，转安定、武都，㈠所在有威名。太祖征张鲁，过其郡，见则悦之，使为军导。鲁破，则绥定下辩诸氐，通河西道，徙为金城太守。是时丧乱之后，吏民流散饥穷，户口损耗，则抚循之甚谨。外招怀羌胡，得其牛羊，以养贫老。与民分粮而食，旬月之间，流民皆归，得数千家。乃明为禁令，有干犯者辄戮，其从教者必赏。亲自教民耕种，其岁大丰收，由是归附者日多。李越以陇西反，则率羌胡围越，越即请服。太祖崩，西平L演叛，称护羌校尉。则勒兵讨之。演恐，乞降。文帝以其功，加则护羌校尉，赐爵关内侯。㈡</p><p>㈠魏书曰：则刚直疾恶，常慕汲黯之为人。</p><p>魏略曰：则世为著姓，兴平中，三辅乱，饥穷，避难北地。客安定，依富室师亮。亮待遇不足，则慨然叹曰：&ldquo;天下会安，当不久尔，必还为此郡守，折庸辈士也。&rdquo;后与冯翊吉茂等隐於郡南太白山中，以书籍自娱。及为安定太守，而师亮等皆欲逃走。则闻之，豫使人解语，以礼报之。</p><p>㈡魏名臣奏载文帝令问雍州刺史张既曰：&ldquo;试守金城太守苏则，既有绥民平夷之功，闻又出军西定湟中，为河西作声势，吾甚嘉之。则之功效，为可加爵邑未邪？封爵重事，故以问卿。密白意，且勿宣露也。&rdquo;既答曰：&ldquo;金城郡，昔为韩遂所见屠剥，死丧流亡，或窜戎狄，或陷寇乱，户不满五百。则到官，内抚残，外鸠离散，今见户千余。又梁烧杂种羌，昔与遂同恶，遂毙之后，越出障塞。则前后招怀，归就郡者三千余落，皆恤以威恩，为官效用。西平L演等倡造邪谋，则寻出军，临其项领，演即归命送质，破绝贼粮。则既有恤民之效，又能和戎狄，尽忠效节。遭遇圣明，有功必录。若则加爵邑，诚足以劝忠臣，励风俗也。&rdquo;</p><p>后演复结旁郡为乱，张掖张进执太守杜通，酒泉黄华不受太守辛机，进、华皆自称太守以应之。又武威三种胡并寇钞，道路断绝。武威太守丘兴告急於则。时雍、凉诸豪皆驱略羌胡以从进等，郡人咸以为进不可当。又将军郝昭、魏平先是各屯守金城，亦受诏不得西度。则乃见郡中大吏及昭等与羌豪帅谋曰：&ldquo;今贼虽盛，然皆新合，或有胁从，未必同心；因衅击之，善恶必离，离而归我，我增而彼损矣。既获益众之实，且有倍气之势，率以进讨，破之必矣。若待大军，旷日持久，善人无归，必合於恶，善恶既合，势难卒离。虽有诏命，违而合权，专之可也。&rdquo;於是昭等从之，乃发兵救武威，降其三种胡，与兴击进於张掖。演闻之，将步骑三千迎则，辞来助军，而实欲为变。则诱与相见，因斩之，出以徇军，其党皆散走。则遂与诸军围张掖，破之，斩进及其支党，众皆降。演军败，华惧，出所执乞降，河西平。乃还金城。进封都亭侯，邑三百户。</p><p>徵拜侍中，与董昭同寮。昭尝枕则膝卧，则推下之，曰：&ldquo;苏则之膝，非佞人之枕也。&rdquo;初，则及临侯植闻魏氏代汉，皆发服悲哭，文帝闻植如此，而不闻则也。帝在洛阳，尝从容言曰：&ldquo;吾应天而禅，而闻有哭者，何也？&rdquo;则谓为见问，须髯悉张，欲正论以对。侍中傅巽掐音苦洽反。则曰：&ldquo;不谓卿也。&rdquo;於是乃止。㈠文帝问则曰：&ldquo;前破酒泉、张掖，西域通使，敦煌献径寸大珠，可复求市益得不？&rdquo;则对曰：&ldquo;若陛下化洽中国，德流沙漠，即不求自至；求而得之，不足贵也。&rdquo;帝默然。后则从行猎，槎桎拔，失鹿，帝大怒，踞胡床拔刀，悉收督吏，将斩之。则稽首曰：&ldquo;臣闻古之圣王不以禽兽害人，今陛下方隆唐尧之化，而以猎戏多杀群吏，愚臣以为不可。敢以死请！&rdquo;帝曰：&ldquo;卿，直臣也。&rdquo;遂皆赦之。然以此见惮。黄初四年，左迁东平相。未至，道病薨，谥曰刚侯。子怡嗣。怡薨，无子，弟愉袭封。愉，咸熙中为尚书。㈡</p><p>㈠魏略曰：旧仪，侍中亲省起居，故俗谓之执虎子。始则同郡吉茂者，是时仕甫历县令，迁为冗散。茂见则，嘲之曰：&ldquo;仕进不止执虎子。&rdquo;则笑曰：&ldquo;我诚不能效汝蹇蹇驱鹿车驰也。&rdquo;初，则在金城，闻汉帝禅位，以为崩也，乃发丧；后闻其在，自以不审，意颇默然。临侯植自伤失先帝意，亦怨激而哭。其后文帝出游，追恨临，顾谓左右曰：&ldquo;人心不同，当我登大位之时，天下有哭者。&rdquo;时从臣知帝此言，有为而发也，而则以为为己。欲下马谢。侍中傅巽目之，乃悟。</p><p>孙盛曰：夫士不事其所非，不非其所事，趣舍出处，而岂徒哉！则既策名新朝，委质异代，而方怀二心生忿，欲奋爽言，岂大雅君子去就之分哉？诗云：&ldquo;士也罔极，二三其德。&rdquo;士之二三，犹丧妃偶，况人臣乎？</p><p>㈡愉字休豫，历位太常光禄大夫，见晋百官名。山涛启事称愉忠笃有智意。臣松之案愉子绍，字世嗣，为吴王师。石崇妻，绍之女兄也。绍有诗在金谷集。绍弟慎，左卫将军。</p><p>杜畿字伯侯，京兆杜陵人也。㈠少孤，继母苦之，以孝闻。年二十，为郡功曹，守郑县令。县囚系数百人，畿亲临狱，裁其轻重，尽决遣之，虽未悉当，郡中奇其年少而有大意也。举孝廉，除汉中府丞。会天下乱，遂弃官客荆州，建安中乃还。荀进之太祖，㈡太祖以畿为司空司直，迁护羌校尉，使持节，领西平太守。㈢</p><p>㈠傅子曰：畿，汉御史大夫杜延年之后。延年父周，自南阳徙茂陵，延年徙杜陵，子孙世居焉。</p><p>㈡傅子曰：畿自荆州还，后至许，见侍中耿纪，语终夜。尚书令荀与纪比屋，夜闻畿言，异之，旦遣人谓纪曰：&ldquo;有国士而不进，何以居位？&rdquo;既见畿，知之如旧相识者，遂进畿於朝。</p><p>㈢魏略曰：畿少有大志。在荆州数岁，继母亡后，以三辅开通，负其母丧北归。道为贼所劫略，众人奔走，畿独不去。贼射之，畿请贼曰：&ldquo;卿欲得财耳，今我无物，用射我何为邪？&rdquo;贼乃止。畿到乡里，京兆尹张时，河东人也，与畿有旧，署为功曹。尝嫌其阔达，不助留意於诸事，言此家疏诞，不中功曹也。畿窃云：&ldquo;不中功曹，中河东守也。&rdquo;</p><p>太祖既定河北，而高志俨⒅莘础Ｊ焙佣太守王邑被徵，河东人卫固、范先外以请邑为名，而内实与滞谋。太祖谓荀曰：&ldquo;关西诸将，恃险与马，征必为乱。张晟寇ァ渑间，南通刘表，固等因之，吾恐其为害深。河东被山带河，四邻多变，当今天下之要地也。君为我举萧何、寇恂以镇之。&rdquo;曰：&ldquo;杜畿其人也。&rdquo;㈠於是追拜畿为河东太守。固等使兵数千人绝陕津，畿至不得渡。太祖遣夏侯讨之，未至。或谓畿曰：&ldquo;宜须大兵。&rdquo;畿曰：&ldquo;河东有三万户，非皆欲为乱也。今兵迫之急，欲为善者无主，必惧而听於固。固等势专，必以死战。讨之不胜，四邻应之，天下之变未息也；讨之而胜，是残一郡之民也。且固等未显绝王命，外以请故君为名，必不害新君。吾单车直往，出其不意。固为人多计而无断，必伪受吾。吾得居郡一月，以计縻之，足矣。&rdquo;遂诡道从K津度。K音豆。㈡范先欲杀畿以威众。㈢且观畿去就，於门下斩杀主簿已下三十余人，畿举动自若。於是固曰：&ldquo;杀之无损，徒有恶名；且制之在我。&rdquo;遂奉之。畿谓卫固、范先曰：&ldquo;卫、范，河东之望也，吾仰成而已。然君臣有定义，成败同之，大事当共平议。&rdquo;以固为都督，行丞事，领功曹；将校吏兵三千余人，皆范先督之。固等喜，虽阳事畿，不以为意。固欲大发兵，畿患之，说固曰：&ldquo;夫欲为非常之事，不可动众心。今大发兵，众必扰，不如徐以赀募兵。&rdquo;固以为然，从之，遂为赀调发，数十日乃定，诸将贪多应募而少遣兵。又入喻固等曰：&ldquo;人情顾家，诸将掾吏，可分遣休息，急缓召之不难。&rdquo;固等恶逆众心，又从之。於是善人在外，阴为己援；恶人分散，各还其家，则众离矣。会白骑攻东垣，高秩C泽，上党诸县杀长吏，弘农执郡守，固等密调兵未至。畿知诸县附己，因出，单将数十骑，赴张辟拒守，吏民多举城助畿者，比数十日，得四千余人。固等与帧㈥晒补ョ埽不下，略诸县，无所得。会大兵至，帧㈥砂埽固等伏诛，其余党与皆赦之，使复其居业。</p><p>㈠傅子曰：称畿勇足以当大难，智能应变，其可试之。</p><p>㈡魏略曰：初，畿与卫固少相狎侮，固尝轻畿。畿尝与固博而争道，畿尝谓固曰：&ldquo;仲坚，我今作河东也。&rdquo;固褰衣骂之。及畿之官，而固为郡功曹。张时故任京兆。畿迎司隶，与时会华阴，时、畿相见，於仪当各持版。时叹曰：&ldquo;昨日功曹，今为郡将也！&rdquo;</p><p>㈢傅子曰：先云：&ldquo;既欲为虎而恶食人肉，失所以为虎矣。今不杀，必为后患。&rdquo;</p><p>是时天下郡县皆残破，河东最先定，少耗减。畿治之，崇宽惠，与民无为。民尝辞讼，有相告者，畿亲见为陈大义，遣令归谛思之，若意有所不尽，更来诣府。乡邑父老自相责怒曰：&ldquo;有君如此，奈何不从其教？&rdquo;自是少有辞讼。班下属县，举孝子、贞妇、顺孙，复其繇役，随时慰勉之。渐课民畜寂！⒉萋恚下逮鸡豚犬豕，皆有章程。百姓勤农，家家丰实。畿乃曰：&ldquo;民富矣，不可不教也。&rdquo;於是冬月修戎讲武，又开学宫，亲自执经教授，郡中化之。㈠</p><p>㈠魏略曰：博士乐详，由畿而升。至今河东特多儒者，则畿之由矣。</p><p>韩遂、马超之叛也，弘农、冯翊多举县邑以应之。河东虽与贼接，民无异心。太祖西征至蒲阪，与贼夹渭为军，军食一仰河东。及贼破，余畜二十余万斛。太祖下令曰：&ldquo;河东太守杜畿，孔子所谓&lsquo;禹，吾无间然矣&rsquo;。增秩中二千石。&rdquo;太祖征汉中，遣五千人运，运者自率勉曰：&ldquo;人生有一死，不可负我府君。&rdquo;终无一人逃亡，其得人心如此。㈠魏国既建，以畿为尚书。事平，更有令曰：&ldquo;昔萧何定关中，寇恂平河内，卿有其功，间将授卿以纳言之职；顾念河东吾股肱郡，充实之所，足以制天下，故且烦卿卧镇之。&rdquo;畿在河东十六年，常为天下最。</p><p>㈠杜氏新书曰：平虏将军刘勋，为太祖所亲，贵震朝廷。尝从畿求大枣，畿拒以他故。后勋伏法，太祖得其书，叹曰：&ldquo;杜畿可谓&lsquo;不媚於灶&rsquo;者也。&rdquo;称畿功美，以下州郡，曰：&ldquo;昔仲尼之於颜子，每言不能不叹，既情爱发中，又宜率马以骥。今吾亦冀众人仰高山，慕景行也。&rdquo;</p><p>文帝即王位，赐爵关内侯。徵为尚书。及践阼，进封丰乐亭侯。邑百户，㈠守司隶校尉。帝征吴，以畿为尚书仆射，统留事。其后帝幸许昌，畿复居守。受诏作御楼船，於陶河试船，遇风没。帝为之流涕。㈡诏曰：&ldquo;昔冥勤其官而水死，稷勤百谷而山死。㈢故尚书仆射杜畿，於孟津试船，遂至覆没，忠之至也。朕甚愍焉。&rdquo;追赠太仆，谥曰戴侯。子恕嗣。㈣</p><p>㈠魏略曰：初畿在郡，被书录寡妇。是时他郡或有已自相配嫁，依书皆录夺，啼哭道路。畿但取寡者，故所送少；及赵俨代畿而所送多。文帝问畿：&ldquo;前君所送何少，今何多也？&rdquo;畿对曰：&ldquo;臣前所录皆亡者妻，今俨送生人妇也。&rdquo;帝及左右顾而失色。</p><p>㈡魏氏春秋曰：初，畿尝见童子谓之曰：&ldquo;司命使我召子。&rdquo;畿固请之，童子曰：&ldquo;今将为君求相代者。君其慎勿言！&rdquo;言卒，忽然不见。至此二十年矣，畿乃言之。其日而卒，时年六十二。</p><p>㈢韦昭国语注称毛诗传曰：&ldquo;冥，契六世孙也，为夏水官，勤於其职而死於水。稷、周弃也，勤播百谷，死於黑水之山。&rdquo;</p><p>㈣傅子曰：畿与太仆李恢、东安太守郭智有好。恢子丰交结英俊，以才智显於天下。智子冲有内实而无外观，州里弗称也。畿为尚书仆射，二人各子孙礼见畿。既退，畿叹曰：&ldquo;孝懿无子；非徒无子，殆将无家。君谋为不死也，其子足继其业。&rdquo;时人皆以畿为误。恢死后，丰为中书令，父子兄弟皆诛；氵中为代郡太守，卒继父业；世乃服畿知人。魏略曰李丰父名义，与此不同，义盖恢之别名也。</p><p>恕字务伯，太和中为散骑黄门侍郎。㈠恕推诚以质，不治饰，少无名誉。及在朝，不结交援，专心向公。每政有得失，常引纲维以正言，於是侍中辛毗等器重之。</p><p>㈠杜氏新书曰：恕少与冯翊李丰俱为父任，总角相善。及各成人，丰砥砺名行以要世誉，而恕诞节直意，与丰殊趣。丰竟驰名一时，京师之士多为之游说。而当路者或以丰名过其实，而恕被褐怀玉也。由此为丰所不善。恕亦任其自然，不力行以合时。丰以显仕朝廷，恕犹居家自若。明帝以恕大臣子，擢拜散骑侍郎，数月，转补黄门侍郎。</p><p>时公卿以下大议损益，恕以为&ldquo;古之刺史，奉宣六条，以清静为名，威风著称，今可勿令领兵，以专民事。&rdquo;俄而镇北将军吕昭又领冀州，㈠乃上疏曰：</p><p></p> 