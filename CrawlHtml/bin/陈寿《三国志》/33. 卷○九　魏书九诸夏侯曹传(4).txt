 <p>夏侯尚字伯仁，渊从子也。文帝与之亲友。㈠太祖定冀州，尚为军司马，将骑从征伐，后为五官将文学。魏国初建，迁黄门侍郎。代郡胡叛，遣鄢陵侯彰 征讨之，以尚参彰军事，定代地，还。太祖崩于洛阳，尚持节，奉梓宫还。并录前功，封平陵亭侯，拜散骑常侍，迁中领军。文帝践阼，更封平陵乡侯，迁征南将 军，领荆州刺史，假节都督南方诸军事。尚奏：&ldquo;刘备别军在上庸，山道险难，彼不我虞，若以奇兵潜行，出其不意，则独克之势也。&rdquo;遂勒诸军击破上庸，平三郡 九县，迁征南大将军。孙权虽称O，尚益修攻讨之备，权后果有贰心。黄初三年，车驾幸宛，使尚率诸军与曹真共围江陵。权将诸葛瑾与尚军对江，瑾渡入江中渚， 而分水军于江中。尚夜多持油船，将步骑万余人，於下流潜渡，攻瑾诸军，夹江烧其舟船，水陆并攻，破之。城未拔，会大疫，诏敕尚引诸军还。益封六百户，并前 千九百户，假钺，进为牧。荆州残荒，外接蛮夷，而与吴阻汉水为境，旧民多居江南。尚自上庸通道，西行七百余里，山民蛮夷多服从者，五六年间，降附数千家。 五年，徙封昌陵乡侯。尚有爱妾嬖幸，宠夺m室；m室，曹氏女也，故文帝遣人绞杀之。尚悲感，发病恍惚，既葬埋妾，不胜思见，复出视之。文帝闻而恚之曰： &ldquo;杜袭之轻薄尚，良有以也。&rdquo;然以旧臣，恩宠不衰。六年，尚疾笃，还京都，帝数临幸，执手涕泣。尚薨，谥曰悼侯。㈡子玄嗣。又分尚户三百，赐尚弟子奉爵关 内侯。</p><p>㈠魏书曰：尚有筹画智略，文帝器之，与为布衣之交。</p><p>㈡魏书载诏曰：&ldquo;尚自少侍从，尽诚竭节，虽云异姓，其犹骨肉，是以入为腹心，出当爪牙。智略深敏，谋谟过人，不幸早殒，命也奈何！赠征南大将军、昌陵侯印绶。&rdquo;</p><p>玄字太初。少知名，弱冠为散骑黄门侍郎。尝进见，与皇后弟毛曾并坐，玄耻之，不悦形之於色。明帝恨之，左迁为羽林监。正始初，曹爽辅政。玄，爽之姑子也。累迁散骑常侍、中护军。㈠</p><p>㈠世语曰：玄世名知人，为中护军，拔用武官，参戟牙门，无非俊杰，多牧州典郡。立法垂教，于今皆为后式。</p><p>太傅司马宣王问以时事，玄议以为：&ldquo;夫官才用人，国之柄也，故铨衡专於台阁，上之分也，孝行存乎闾巷，优劣任之乡人，下之叙也。夫欲清教审选， 在明其分叙，不使相涉而已。何者？上过其分，则恐所由之不本，而干势驰骛之路开；下逾其叙，则恐天爵之外通，而机权之门多矣。夫天爵下通，是庶人议柄也； 机权多门，是纷乱之原也。自州郡中正品度官才之来，有年载矣，缅缅纷纷，未闻整齐，岂非分叙参错，各失其要之所由哉！若令中正但考行伦辈，伦辈当行均，斯 可官矣。何者？夫孝行著於家门，岂不忠恪於在官乎？仁恕称於九族，岂不达於为政乎？义断行於乡党，岂不堪於事任乎？三者之类，取於中正，虽不处其官名，斯 任官可知矣。行有大小，比有高下，则所任之流，亦涣然明别矣。奚必使中正干铨衡之机於下，而执机柄者有所委仗於上，上下交侵，以生纷错哉？且台阁临下，考 功校否，众职之属，各有官长，旦夕相考，莫究於此；闾阎之议，以意裁处，而使匠宰失位，众人驱骇，欲风俗清静，其可得乎？天台县远，众所绝意。所得至者， 更在侧近，孰不修饰以要所求？所求有路，则修己家门者，已不如自达于乡党矣。自达乡党者，已不如自求之於州邦矣。苟开之有路，而患其饰真离本，虽复严责中 正，督以刑罚，犹无益也。岂若使各帅其分，官长则各以其属能否献之台阁，台阁则据官长能否之第，参以乡闾德行之次，拟其伦比，勿使偏颇。中正则唯考其行 迹，别其高下，审定辈类，勿使升降。台阁总之，如其所简，或有参错，则其责负自在有司。官长所第，中正辈拟，比随次率而用之，如其不称，责负在外。然则内 外相参，得失有所，互相形检，孰能相饰？斯则人心定而事理得，庶可以静风俗而审官才矣。&rdquo;又以为：&ldquo;古之建官，所以济育群生，统理民物也，故为之君长以司 牧之。司牧之主，欲一而专，一则官任定而上下安，专则职业修而事不烦。夫事简业修，上下相安而不治者，未之有也。先王建万国，虽其详未可得而究，然分疆画 界，各守土境，则非重累羁绊之体也。下考殷、周五等之叙，徒有小大贵贱之差，亦无君官臣民而有二统互相牵制者也。夫官统不一，则职业不修；职业不修，则事 何得而简？事之不简，则民何得而静？民之不静，则邪恶并兴，而奸伪滋长矣。先王达其如此，故专其职司而一其统业。始自秦世，不师圣道，私以御职，奸以待 下；惧宰官之不修，立监牧以董之，畏督监之容曲，设司察以纠之；宰牧相累，监察相司，人怀异心，上下殊务。汉承其绪，莫能匡改。魏室之隆，日不暇及，五等 之典，虽难卒复，可粗立仪准以一治制。今之长吏，皆君吏民，横重以郡守，累以刺史。若郡所摄，唯在大较，则与州同，无为再重。宜省郡守，但任刺史；刺史职 存则监察不废，郡吏万数，还亲农业，以省烦费，丰财殖谷，一也。大县之才，皆堪郡守，是非之讼，每生意异，顺从则安，直己则争。夫和羹之美，在於合异，上 下之益，在能相济，顺从乃安，此琴瑟一声也，荡而除之，则官省事简，二也。又挚ぶ吏，职监诸县，营护党亲，乡邑旧故，如有不副，而因公掣顿，民之困弊， 咎生于此，若皆并合，则乱原自塞，三也。今承衰弊，民人e，贤才鲜少，任事者寡，郡县良吏，往往非一，郡受县成，其剧在下，而吏之上选，郡当先足，此为 亲民之吏，专得底下，吏者民命，而常顽鄙，今如并之，吏多选清良者造职，大化宣流，民物获宁，四也。制使万户之县，名之郡守，五千以上，名之都尉，千户以 下，令长如故，自长以上，考课迁用，转以能升，所牧亦增，此进才效功之叙也，若经制一定，则官才有次，治功齐明，五也。若省郡守，县皆径达，事不拥隔，官 无留滞，三代之风，虽未可必，简一之化，庶几可致，便民省费，在於此矣。&rdquo;又以为：&ldquo;文质之更用，犹四时之迭兴也，王者体天理物，必因弊而济通之，时弥质 则文之以礼，时泰侈则救之以质。今承百王之末，秦汉余流，世俗弥文，宜大改之以易民望。今科制自公、列侯以下，位从大将军以上，皆得服绫锦、罗绮、纨素、 金银O镂之物，自是以下，杂采之服，通于贱人，虽上下等级，各示有差，然朝臣之制，已得侔至尊矣，玄黄之采，已得通於下矣。欲使市不鬻华丽之色，商不通难 得之货，工不作刻之物，不可得也。是故宜大理其本，准度古法，文质之宜，取其中则，以为礼度。车舆服章，皆从质朴，禁除末俗华丽之事，使殖之家，有位 之室，不复有锦绮之饰，无兼采之服，纤巧之物，自上以下，至于朴素之差，示有等级而已，勿使过一二之觉。若夫功德之赐，上恩所特加，皆表之有司，然后服用 之。夫上之化下，犹风之靡草。朴素之教兴於本朝，则弥侈之心自消於下矣。&rdquo;</p><p>宣王报书曰：&ldquo;审官择人，除重官，改服制，皆大善。礼乡闾本行，朝廷考事，大指如所示。而中间一相承习，卒不能改。秦时无刺史，但有郡守长吏。 汉家虽有刺史，奉六条而已，故刺史称传车，其吏言从事，居无常治，吏不成臣，其后转更为官司耳。昔贾谊亦患服制，汉文虽身服弋，犹不能使上下如意。恐此 三事，当待贤能然后了耳。&rdquo;玄又书曰：&ldquo;汉文虽身衣弋，而不革正法度，内外有僭拟之服，宠臣受无限之赐，由是观之，似指立在身之名，非笃齐治制之意也。 今公侯命世作宰，追踪上古，将隆至治，抑末正本，若制定於上，则化行於众矣。夫当宜改之时，留殷勤之心，令发之日，下之应也犹响寻声耳，犹垂谦谦，曰&lsquo;待 贤能&rsquo;，此伊周不正殷姬之典也。窃未喻焉。&rdquo;</p><p>顷之，为征西将军，假节都督雍、凉州诸军事。㈠与曹爽共兴骆谷之役，时人讥之。爽诛，徵玄为大鸿胪，数年徙太常。玄以爽抑绌，内不得意。中书令 李丰虽宿为大将军司马景王所亲待，然私心在玄，遂结皇后父光禄大夫张缉，谋欲以玄辅政。丰既内握权柄，子尚公主，又与缉俱冯翊人，故缉信之。丰阴令弟贾 刺史翼求入朝，欲使将兵入，并力起。会翼求朝，不听。嘉平六年二月，当拜贵人，丰等欲因御临轩，诸门有陛兵，诛大将军，以玄代之，以缉为骠骑将军。丰密语 黄门监苏铄、永宁署令乐敦、冗从仆射刘贤等曰：&ldquo;卿诸人居内，多有不法，大将军严毅，累以为言，张当可以为诫。&rdquo;铄等皆许以从命。㈡大将军微闻其谋，请丰 相见，丰不知而往，即杀之。㈢事下有司，收玄、缉、铄、敦、贤等送廷尉。㈣廷尉锺毓奏：&ldquo;丰等谋迫胁至尊，擅诛冢宰，大逆无道，请论如法。&rdquo;於是会公卿朝 臣廷尉议，咸以为&ldquo;丰等各受殊宠，典综机密，缉承外戚椒房之尊，玄备世臣，并居列位，而包藏祸心，构图凶逆，交关阉竖，授以奸计，畏惮天威，不敢显谋，乃 欲要君胁上，肆其诈虐，谋诛良辅，擅相建立，将以倾覆京室，颠危社稷。毓所正皆如科律，报毓施行&rdquo;。诏书：&ldquo;齐长公主，先帝遗爱，原其三子死命。&rdquo;於是 丰、玄、缉、敦、贤等皆夷三族，㈤其余亲属徙乐浪郡。玄格量弘济，临斩东，颜色不变，举动自若，时年四十六。㈥正元中，绍功臣世，封尚从孙本为昌陵亭 侯，邑三百户，以奉尚后。</p><p>㈠魏略曰：玄既迁，司马景王代为护军。护军总统诸将，任主武官选举，前后当此官者，不能止货赂。故蒋济为护军时，有谣言&ldquo;欲求牙门，当得千匹； 百人督，五百匹&rdquo;。宣王与济善，间以问济，济无以解之，因戏曰：&ldquo;洛中市买，一钱不足则不行。&rdquo;遂相对欢笑。玄代济，故不能止绝人事。及景王之代玄，整顿 法令，人莫犯者。</p><p>㈡魏书曰：玄素贵，以爽故废黜，居常怏怏不得意。中书令李丰与玄及后父光禄大夫张缉阴谋为乱，缉与丰同郡，倾巧人也，以东莞太守召，为后家，亦 不得意，故皆同谋。初，丰自以身处机密，息韬又以列侯给事中，尚齐长公主，有内外之重，心不自安。密谓韬曰：&ldquo;玄既为海内重人，加以当大任，年时方壮而永 见废，又亲曹爽外弟，於大将军有嫌。吾得玄书，深以为忧。缉有才用，弃兵马大郡，还坐家巷。各不得志，欲使汝以密计告之。&rdquo;缉尝病创卧，丰遣韬省病，韬屏 人语缉曰：&ldquo;韬尚公主，父子在机近，大将军秉事，常恐不见明信，太常亦怀深忧。君侯虽有后父之尊，安危未可知，皆与韬家同虑者也，韬父欲与君侯谋之。&rdquo;缉 默然良久曰：&ldquo;同舟之难，吾焉所逃？此大事，不捷即祸及宗族。&rdquo;韬於是往报丰。密语黄门监苏铄等，苏铄等答丰：&ldquo;惟君侯计。&rdquo;丰言曰：&ldquo;今拜贵人，诸营兵 皆屯门。陛下临轩，因此便共迫胁，将群寮人兵，就诛大将军。卿等当共密白此意。&rdquo;铄等曰；&ldquo;陛下傥不从人，奈何？&rdquo;丰等曰：&ldquo;事有权宜，临时若不信听，便 当劫将去耳。那得不从？&rdquo;铄等许诺。丰曰：&ldquo;此族灭事，卿等密之。事成，卿等皆当封侯常侍也。&rdquo;丰复密以告玄、缉。缉遣子邈与丰相结，同谋起事。</p><p>世语曰：丰遣子韬以谋报玄，玄曰&ldquo;宜详之耳&rdquo;，而不以告也。</p><p>㈢世语曰：大将军闻丰谋，舍人王k请以命请丰。&ldquo;丰若无备，情屈势迫，必来，若不来，k一人足以制之；若知谋泄，以众挟轮，长戟自卫，径入云龙门，挟天子登凌云台，台上有三千人仗，鸣鼓会众，如此，k所不及也&rdquo;。大将军乃遣k以车迎之。丰见劫迫，随k而至。</p><p>魏氏春秋曰：大将军责丰，丰知祸及，遂正色曰：&ldquo;卿父子怀奸，将倾社稷，惜吾力劣，不能相禽灭耳！&rdquo;大将军怒，使勇士以刀环筑丰腰，杀之。</p><p>魏略曰：丰字安国，故卫尉李义子也。黄初中，以父任召随军。始为白衣时，年十七八，在下名为清白，识别人物，海内翕然，莫不注意。后随军在许 昌，声称日隆。其父不原其然，遂令闭门，敕使断客。初，明帝在东宫，丰在文学中。及即尊位，得吴降人，问&ldquo;江东闻中国名士为谁&rdquo;？降人云：&ldquo;闻有李安国者 是。&rdquo;时丰为黄门郎，明帝问左右安国所在，左右以丰对。帝曰：&ldquo;丰名乃被于吴越邪？&rdquo;后转骑都尉、给事中。帝崩后，为永宁太仆，以名过其实，能用少也。正 始中，迁侍中尚书仆射。丰在台省，常多疾，时台制，疾满百日当解禄，丰疾未满数十日，辄暂起，已复卧，如是数岁。初，丰子韬以选尚公主，丰虽外辞之，内 不甚惮也。丰弟翼及伟，仕数岁间，并历郡守。丰尝於人中显诫二弟，言当用荣位为。及司马宣王久病，伟为二千石，荒于酒，乱新平、扶风二郡而丰不召，众人以 为恃宠。曹爽专政，丰依违二公间，无有m莫，故于时有谤书曰：&ldquo;曹爽之势热如汤，太傅父子冷如浆，李丰兄弟如游光。&rdquo;其意以为丰虽外示清净，而内图事，有 似於游光也。及宣王奏诛爽，住车阙下，与丰相闻，丰怖，遽气索，足委地不能起。至嘉平四年宣王终后，中书令缺，大将军谘问朝臣：&ldquo;谁可补者？&rdquo;或指向丰。 丰虽知此非显选，而自以连婚国家，思附至尊，因伏不辞，遂奏用之。丰为中书二岁，帝比每独召与语，不知所说。景王知其议己，请丰，丰不以实告，乃杀之。其 事秘。丰前后仕历二朝，不以家计为意，仰俸廪而已。韬虽尚公主，丰常约敕不得有所侵取，时得赐钱帛，辄以外施亲族；及得赐宫人，多与子弟，而丰皆以与诸外 甥。及死后，有司籍其家，家无余积。</p><p>魏氏春秋曰：夜送丰尸付廷尉，廷尉锺毓不受，曰：&ldquo;非法官所治也。&rdquo;以其状告，且敕之，乃受。帝怒，将问丰死意，太后惧，呼帝入，乃止。遣使收翼。</p><p>世语曰：翼后妻，散骑常侍荀M姊，谓翼曰：&ldquo;中书事发，可及书未至赴吴，何为坐取死亡！左右可共同赴水火者谁？&rdquo;翼思未答，妻曰：&ldquo;君在大州， 不知可与同死生者，去亦不免。&rdquo;翼曰：&ldquo;二盒。吾不去。今但从坐，身死，二罕孛狻&rdquo;果如翼言。翼子斌，杨骏外甥也。晋惠帝初，为河南尹，与骏俱死，见 晋书。</p><p>㈣世语曰：玄至廷尉，不肯下辞。廷尉锺毓自临治玄。玄正色责毓曰：&ldquo;吾当何辞？卿为令史责人也，卿便为吾作。&rdquo;毓以其名士，节高不可屈，而狱当竟，夜为作辞，令与事相附，流涕以示玄。玄视，颔之而已。毓弟会，年少於玄，玄不与交，是日於毓坐狎玄，玄不受。</p><p>孙盛杂语曰：玄在囹圄，会因欲狎而友玄，玄正色曰：&ldquo;锺君何相咳绱艘玻&rdquo;</p><p>㈤魏书曰：丰子韬，以尚主，赐死狱中。</p><p>㈥魏略曰：玄自从西还，不交人事，不蓄华妍。</p><p>魏氏春秋曰：初，夏侯霸将奔蜀，呼玄欲与之俱。玄曰：&ldquo;吾岂苟存自客於寇虏乎？&rdquo;遂还京师。太傅薨，许允谓玄曰：&ldquo;无复忧矣。&rdquo;玄叹曰：&ldquo;士 宗，卿何不见事乎？此人犹能以通家年少遇我，子元、子上不吾容也。&rdquo;玄尝著乐毅、张良及本无肉刑论，辞旨通远，咸传于世。玄之执也，卫将军司马文王流涕请 之，大将军曰：&ldquo;卿忘会赵司空葬乎？&rdquo;先是，司空赵俨薨，大将军兄弟会葬，宾客以百数，玄时后至，众宾客咸越席而迎，大将军由是恶之。臣松之案：曹爽以正 始五年伐蜀，时玄已为关中都督，至十年，爽诛灭后，方还洛耳。案少帝纪，司空赵俨以六年亡，玄则无由得会俨葬，若云玄入朝，纪、传又无其事。斯近妄不实。</p><p>初，中领军高阳许允与丰、玄亲善。先是有诈作尺一诏书，以玄为大将军，允为太尉，共录尚书事。有何人天未明乘马以诏版付允门吏，曰&ldquo;有诏&rdquo;，因 便驰走。允即投书烧之，不以开呈司马景王。后丰等事觉，徙允为镇北将军，假节督河北诸军事。未发，以放散官物，收付廷尉，徙乐浪，道死。㈠</p><p>㈠魏略曰：允字士宗，世冠族。父据，仕历典农校尉、郡守。允少与同郡崔赞俱发名於冀州，召入军。明帝时为尚书选曹郎，与陈国袁侃对，同坐职事， 皆收送狱，诏旨严切，当有死者，正直者为重。允谓侃曰：&ldquo;卿，功臣之子，法应八议，不忧死也。&rdquo;侃知其指，乃为受重。允刑竟复吏，出为郡守，稍迁为侍中尚 书中领军。允闻李丰等被收，欲往见大将军，已出门，回遑不定，中道还取F，丰等已收讫。大将军闻允前遽，怪之曰：&ldquo;我自收丰等，不知士大夫何为SS乎？&rdquo; 是时朝臣遽者多耳，而众人咸以为意在允也。会镇北将军刘静卒，朝廷以允代静。已受节传，出止外舍。大将军与允书曰：&ldquo;镇北虽少事，而都典一方，念足下震华 鼓，建朱节，历本州，此所谓著绣昼行也。&rdquo;允心甚悦，与台中相闻，欲易其鼓吹旌旗。其兄子素颇闻众人说允前见嫌意，戒允&ldquo;但当趣耳，用是为邪&rdquo;！允曰： &ldquo;卿俗士不解，我以荣国耳，故求之。&rdquo;帝以允当出，乃诏会群臣，群臣皆集，帝特引允以自近；允前为侍中，顾当与帝别，涕泣[欷。会讫，罢出，诏促允令去。 会有司奏允前擅以厨钱谷乞诸俳及其官属，故遂收送廷尉，考问竟，(故)减死徙边。允以嘉平六年秋徙，妻子不得自随，行道未到，以其年冬死。</p><p>魏氏春秋曰：允为吏部郎，选郡守。明帝疑其所用非次，召入，将加罪。允妻阮氏跣出，谓曰：&ldquo;明主可以理夺，难以情求。&rdquo;允颔之而入。帝怒诘之， 允对曰：&ldquo;某郡太守虽限满文书先至，年限在后，〔某守虽后〕，日限在前。&rdquo;帝前取事视之，乃释遣出。望其衣败，曰：&ldquo;清吏也。&rdquo;赐之。允之出为镇北也，喜 谓其妻曰：&ldquo;吾知免矣！&rdquo;妻曰：&ldquo;祸见於此，何免之有？&rdquo;允善相印，将拜，以印不善，使更刻之，如此者三。允曰：&ldquo;印虽始成而已被辱。&rdquo;问送印者，果怀之 而坠于厕。相印书曰：&ldquo;相印法本出陈长文，长文以语韦仲将，印工杨利从仲将受法，以语许士宗。利以法术占吉凶，十可中八九。仲将问长文&lsquo;从谁得法&rsquo;？长文 曰：&lsquo;本出汉世，有相印、相笏经，又有鹰经、牛经、马经。印工宗养以法语程申伯，是故有一十二家相法传于世。&rsquo;&rdquo;允妻阮氏贤明而丑，允始见愕然，交礼毕， 无复入意。妻遣婢觇之，云&ldquo;有客姓桓&rdquo;，妻曰：&ldquo;是必桓范，将劝使入也。&rdquo;既而范果劝之。允入，须臾便起，妻捉裾留之。允顾谓妇曰：&ldquo;妇有四德，卿有其 几？&rdquo;妇曰：&ldquo;新妇所乏唯容。士有百行，君有其几？&rdquo;许曰：&ldquo;皆备。&rdquo;妇曰：&ldquo;士有百行，以德为首，君好色不好德，何谓皆备？&rdquo;允有惭色，知其非凡，遂雅 相亲重。生二子，奇、猛，少有令闻。允后为景王所诛，门生走入告其妇，妇正在机，神色不变，曰：&ldquo;早知尔耳。&rdquo;门生欲藏其子，妇曰：&ldquo;无预诸菏隆&rdquo;后移 居墓所，景王遣锺会看之，若才艺德能及父，当收。阂杂锬福母答：&ldquo;汝等虽佳，才具不多，率胸怀与会语，便自无忧，不须极哀，会止便止。又可多少问朝 事。&rdquo;捍又。会反命，具以状对，卒免其祸，皆母之教也。虽会之识鉴，而输贤妇之智也。果庆及后嗣，追封子孙而已。</p><p>世语曰：允二子：奇字子泰，猛字子豹，并有治理才学。晋元康中，奇为司隶校尉，猛幽州刺史。</p><p>傅辰诸公赞曰：猛礼乐儒雅，当时最优。奇子遐，字思祖，以清尚称，位至侍中。猛子式，字仪祖，有才郑至濮阳内史、平原太守。</p><p>清河王经亦与允俱称冀州名士。甘露中为尚书，坐高贵乡公事诛。始经为郡守，经母谓经曰：&ldquo;汝田家子，今仕至二千石，物太过不祥，可以止矣。&rdquo;经不能从，历二州刺史，司隶校尉，终以致败。㈠允友人同郡崔赞，亦尝以处世太盛戒允云。㈡</p><p>㈠世语曰：经字(彦伟)〔彦纬〕，初为江夏太守。大将军曹爽附绢二十匹令交市于吴，经不发书，弃官归。母问归状，经以实对。母以经典兵马而擅 去，对送吏杖经五十，爽闻，不复罪。经为司隶校尉，辟河内向雄为都官从事，王业之出，不申经(竟)以及难。经刑於东市，雄哭之，感动一市。刑及经母，雍州 故吏皇甫晏以家财收葬焉。</p><p>汉晋春秋曰：经被收，辞母。母颜色不变，笑而应曰：&ldquo;人谁不死？往所以不止汝者，恐不得其所也。以此并命，何恨之有哉？&rdquo;晋武帝太始元年诏曰：&ldquo;故尚书王经，虽身陷法辟，然守志可嘉。门户堙没，意常愍之，其赐经孙郎中。&rdquo;</p><p>㈡荀绰冀州记曰：赞子洪，字良伯，清恪有匪躬之志，为晋吏部尚书、大司农。</p><p>评曰：夏侯、曹氏，世为婚姻，故、渊、仁、洪、休、尚、真等并以亲旧肺腑，贵重于时，左右勋业，咸有效劳。爽德薄位尊，沈溺盈溢，此固大易所著，道家所忌也。玄以规格局度，世称其名，然与曹爽中外缱绻；荣位如斯，曾未闻匡弼其非，援致良才。举兹以论，焉能免之乎！</p> 