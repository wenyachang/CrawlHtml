 <p>孙盛曰：春秋之义，国君死社稷，卿大夫死位，况称天子而可辱於人乎！周谓万乘之君偷生苟免，亡礼希利，要冀微荣，惑矣。且以事势言之，理有未 尽。何者？禅虽庸主，实无桀、纣之酷，战虽屡北，未有土崩之乱，纵不能君臣固守，背城借一，自可退次东鄙以思后图。是时罗宪以重兵据白帝，霍弋以强卒镇夜 郎。蜀土险狭，山水峻隔，绝t激湍，非步卒所涉。若悉取舟楫，保据江州，徵兵南中，乞师东国，如此则姜、廖五将自然云从，吴之三师承命电赴，何投寄之无所 而虑於必亡邪？魏师之来，褰国大举，欲追则舟楫靡资，欲留则师老多虞。且屈伸有会，情势代起，徐因思奋之民，以攻骄惰之卒，此越王所以败阖闾，田单所以摧 骑劫也，何为匆匆遽自囚虏，下坚壁於敌人，致斫石之至恨哉？葛生有云：&ldquo;事之不济则已耳，安能复为之下！&rdquo;壮哉斯言，可以立懦夫之志矣。观古燕、齐、荆、 越之败，或国覆主灭，或鱼县鸟窜，终能建功立事，康复社稷，岂曰天助，抑亦人谋也。向使怀苟存之计，纳谯周之言，何邦基之能构，令名之可获哉？禅既主， 周实驽臣，方之申包、田单、范蠡、大夫种，不亦远乎！</p><p>时晋文王为魏相国，以周有全国之功，封阳城亭侯。又下书辟周，周发至汉中，困疾不进。咸熙二年夏，巴郡文立从洛阳还蜀，过见周。周语次，因书版 示立曰：&ldquo;典午忽兮，月酉没兮。&rdquo;典午者谓司马也，月酉者谓八月也，至八月而文王果崩。㈠晋室践阼，累下诏所在发遣周。周遂舆疾诣洛，泰始三年至。以疾不 起，就拜骑都尉，周乃自陈无功而封，求还爵土，皆不听许。</p><p>㈠华阳国志曰：文立字广休，少治毛诗、三礼，兼通群书。刺史费t命为从事，入为尚书郎，复辟t大将军东曹掾，稍迁尚书。蜀并于魏，梁州建，首为 别驾从事，举秀才。晋泰始二年，拜济阴太守，迁太子中庶子。立上言：&ldquo;故蜀大官及尽忠死事者子孙，虽仕郡国，或有不才，同之齐民为剧；又诸葛亮、蒋琬、费 t等子孙流徙中畿，各宜量才叙用，以慰巴、蜀之心，倾吴人之望。&rdquo;事皆施行。转散骑常侍，献可替否，多所补纳。稍迁卫尉，中朝服其贤雅，为时名卿。咸宁末 卒。立章奏诗诗赋论颂凡数十篇。</p><p>五年，予尝为本郡中正，清定事讫，求休还家，往与周别。周语予曰：&ldquo;昔孔子七十二、刘向、扬雄七十一而没，今吾年过七十，庶慕孔子遗风，可与 刘、扬同轨，恐不出后岁，必便长逝，不复相见矣。&rdquo;疑周以术知之，假此而言也。六年秋，为散骑常侍，疾笃不拜，至冬卒。㈠凡所著述，撰定法训、五经论、古 史考(书)之属百余篇。㈡周三子，熙、贤、同。少子同颇好周业，亦以忠笃质素为行，举孝廉，除锡令、东宫洗马，召不就。㈢</p><p>㈠晋阳秋载诏曰：&ldquo;朕甚悼之，赐朝服一具，衣一袭，钱十五万。&rdquo;周息熙上言，周临终属熙曰：&ldquo;久抱疾，未曾朝见，若国恩赐朝服衣物者，勿以加身。当还旧墓，道险行难，豫作轻棺。殡敛已毕，上还所赐。&rdquo;诏还衣服，给棺直。</p><p>㈡益部耆旧传曰：益州刺史董荣图画周像於州学，命从事李通颂之曰：&ldquo;抑抑谯侯，好古述儒，宝道怀真，鉴世盈虚，雅名美迹，终始是书。我后钦贤，无言不誉，攀诸前哲，丹青是图。嗟尔来叶，鉴兹显模。&rdquo;</p><p>㈢周长子熙。熙子秀，字元彦。晋阳秋曰：秀性清静，不交於世，知将大乱，豫绝人事，从兄弟及诸亲里不与相见。州郡辟命，及李雄盗蜀，安车徵秀， 又雄叔父骧、骧子寿辟命，皆不应。常冠鹿皮，躬耕山薮。永和三年，安西将军桓温平蜀，表荐秀曰：&ldquo;臣闻大朴既亏，则高尚之标显；道丧时昏，则忠贞之义彰。 故有洗耳投渊以振玄邈之风，亦有秉心矫迹以在三之节。是以上代之君，莫不崇重斯轨，所以笃俗训民，静一流竞。伏惟大晋应符御世，运无常通，时有屯蹇，神 州丘墟，三方圮裂，兔D绝响於中林，白驹无闻於空谷，斯有识之所悼心，大雅之所叹息者也。陛下圣德嗣兴，方恢天绪。臣昔奉役，有事西土，鲸鲵既县，思宣大 化；访诸故老，搜杨潜逸，庶武罗於羿、浞之墟，想王於亡齐之境。窃闻巴西谯秀，植操贞固，抱德肥遁，扬清渭波。于时皇极遘道消之会，群黎蹈颠沛之艰，中 华有顾瞻之哀，幽谷无迁乔之望；凶命屡招，奸威仍逼，身寄虎吻，危同朝露，而能抗节玉立，誓不降辱，杜门绝迹，不面伪庭，进免龚胜亡身之祸，退无薛方诡对 之讥；虽园、绮之栖商、洛，管宁之默辽海，方之於秀，殆无以过。于今西土，以为美谈。夫旌德礼贤，化道之所先，崇表殊节，圣哲之上务。方今六合未康，豺狼 当路，遗黎偷薄，义声弗闻，益宜振起道义之徒，以敦流遁之弊。若秀蒙薄帛之徵，足以镇静颓风，轨训嚣俗；幽遐仰流，九服知化矣。&rdquo;及萧敬叛乱，避难宕渠川 中，乡人宗族冯依者以百数。秀年八十，众人以其荐老，欲代之负担，秀拒曰：&ldquo;各有老弱，当先营救。吾气力自足堪此，不以垂朽之年累诸君也。&rdquo;后十余年，卒 於家。</p><p>S正字令先，河南偃师人也。祖父俭，灵帝末为益州刺史，为盗贼所杀。会天下大乱，故正父揖因留蜀。揖为将军孟达营都督，随达降魏，为中书令史。 正本名纂。少以父死母嫁，单茕只立，而安贫好学，博览坟籍。弱冠能属文，入为秘书吏，转为令史，迁郎，至令。性澹於荣利，而尤耽意文章，自司马、王、扬、 班、傅、张、蔡之俦遗文篇赋，及当世美书善论，益部有者，则钻凿推求，略皆寓目。自在内职，与宦人黄皓比屋周旋，经三十年，皓从微至贵，操弄威权，正既不 为皓所爱，亦不为皓所憎，是以官不过六百石，而免於忧患。</p><p>依则先儒，假文见意，号曰释讥，其文继於崔S达旨。其辞曰：</p><p>或有讥余者曰：&lsquo;闻之前记，夫事与时并，名与功偕，然则名之与事，前哲之急务也。是故创制作范，匪时不立，流称垂名，匪功不记，名必须功而乃 显，事亦俟时以行止，身没名灭，君子所耻。是以达人研道，探赜索微，观天运之符表，考人事之盛衰，辩者驰说，智者应机，谋夫演略，武士奋威，云合雾集，风 激电飞，量时揆宜，用取世资，小屈大申，存公忽私，虽尺枉而寻直，终扬光以发辉也。今三方鼎N，九有未V，悠悠四海，婴丁祸败，嗟道义之沈塞，愍生民之颠 沛，此诚圣贤拯救之秋，烈士树功之会也。吾子以高朗之才，璋之质，兼览博N，留心道术，无远不致，无幽不悉；挺身取命，肿劝垄，踌躇紫闼，喉舌是执， 九考不移，有入无出，㈠究古今之真伪，计时务之得失。虽时献一策，偶进一言，释彼官责，慰此素飧，固未能输竭忠款，尽沥胸肝，排方入直，惠彼黎元，俾吾徒 草鄙并有闻焉也。盍亦绥衡缓辔，回轨易涂，舆安驾肆，思马斯徂，审厉揭以投济，要夷庚之赫怃，播秋兰以芳世，副吾徒之(彼)〔披〕图，不亦盛与！&rsquo;</p><p>余闻而叹曰：&ldquo;呜呼，有若云乎邪！夫人心不同，实若其面，子虽光丽，既美且艳，管N筐举，守厥所见，未可以言八之形埒，信万事之精练也。&rsquo;</p><p>或人率尔，抑而扬衡曰：&lsquo;是何言与！是何言与！&rsquo;</p><p>余应之曰：&lsquo;虞帝以面从为戒，孔圣以悦己为尤，若子之言，良我所思，将为吾子论而释之。昔在鸿荒，昧肇初，三皇应，五帝承符，爰暨夏、商， 前典攸书。姬衰道缺，霸者翼扶，嬴氏惨虐，吞嚼八区，於是从横云起，狙诈如星，奇邪蜂动，智故萌生；或饰真以雠伪，或挟邪以干荣，或诡道以要上，或鬻技以 自矜；背正崇邪，弃直就佞，忠无定分，义无常经。故鞅法穷而慝作，斯义败而奸成，吕门大而宗灭，韩辩立而身刑。夫何故哉？利回其心，宠耀其目，赫赫龙章， 铄铄车服，幸苟得，如反如仄，淫邪荒迷，恣睢自极，和鸾未调而身在辕侧，庭宁未践而栋折榱覆。天收其精，地缩其泽，人吊其躬，鬼芟其额。初升高冈，终陨 幽壑，朝含荣润，夕为枯魄。是以贤人君子，深图远虑，畏彼咎戾，超然高举，宁曳尾於涂中，秽浊世之休誉。彼岂轻主慢民，而忽於时务哉？盖易著行止之戒，诗 有靖恭之叹，乃神之听之而道使之然也。</p><p>自我大汉，应天顺民，政治之隆，皓若阳春，俯宪坤典，仰式乾文，播皇泽以熙世，扬茂化之x醇，君臣履度，各守厥真；下垂询纳之弘，下有匡救之 责，士无虚华之宠，民有一行之迹，粲乎，尚此忠益。然而道有隆窳，物有兴废，有声有寂，有光有翳。p阳否於素秋，玄阴抑於孟春，羲和逝而望舒系，运气 匿而耀灵陈。冲、质不永，桓、灵坠败，英雄云布，豪杰盖世，家挟殊议，人怀异计，故从横者H披其胸，狙诈者暂吐其舌也。</p><p>今天纲已缀，德树西邻，丕显祖之宏规，縻好爵於士人，兴五教以训俗，丰九德以济民，肃明祀以j祭，几皇道以辅真。虽N者未一，伪者未分，圣人垂 戒，盖均无贪；故君臣协美於朝，黎庶欣戴於野，动若重规，静若叠矩。济济伟彦，元凯之伦也，有过必知，颜子之仁也，侃侃庶政，冉、季之治也，鹰杨鸷腾， 伊、望之事也；总群俊之上略，含薛氏之三计，敷张、陈之秘策，故力征以勤世，援华英而不遑，岂暇枯箨於榛秽哉！</p><p>然吾不才，在朝累纪，身所天，心焉是恃。乐沧海之广深，叹嵩岳之高N，闻仲尼之赞商，感乡校之益己，彼平仲之和羹，亦进可而替否；故冒瞽 说，时有攸献，譬遒人之有采于市闾，游童之吟咏乎疆畔，庶以增广福祥，输力规谏。若其合也，则以协明，进应灵符；如其违也，自我常分，退守己愚。进退任 数，不矫不诬，循性乐天，夫何恨诸？此其所以既入不出，有而若无者也。狭屈氏之常醒，浊渔父之必醉，溷柳季之卑辱，褊夷叔之高弧：喜灰缘茫违不以失，得 不克诎，失不惨悸；不乐前以顾轩，不就后以虑轾，不鬻誉以干泽，不辞愆以忌绌。何责之释？何飧之恤？何方之排？何直之入？九考不移，固其所执也。</p><p>方今朝士山积，髦俊成群，犹鳞介之潜乎巨海，毛羽之集乎邓林，游禽逝不为之鲜，浮鲂臻不为之殷。且阳灵幽於唐叶，阴精应於商时，阳盱请而洪灾 息，桑林祷而甘泽兹。㈡行止有道，启塞有期。我师遗训，不怨不尤，委命恭己，我又何辞？辞穷路单，将反初节，综坟典之流芳，寻孔氏之遗艺，缀微辞以存道， 宪先轨而投制，韪叔Z之优游，美疏氏之遐逝，收止足以言归，皓然以容裔，欣环堵以恬娱，免咎悔於斯世，顾兹心之未泰，惧末涂之泥滞，仍求激而增愤，肆中 怀以告誓。昔九方考精於至贵，秦牙沈思於殊形；㈢薛烛察宝以飞誉，㈣瓠梁弦以流声；㈤齐隶拊髀以济文，㈥楚客潜寇以保荆；㈦雍门援琴而挟说，㈧韩哀秉辔 而驰名；㈨卢敖翱翔乎玄阙，若士竦身于云清。㈩余实不能齐技於数子，故乃静然守已而自宁。&rsquo;</p><p>㈠尚书曰：三载考绩，三考黜陟幽明。九考则二十七年。</p><p>㈡淮南子曰：禹为水，以身请于阳盱之河，汤苦旱，以身祷於桑林之际，圣人之忧民，如此其明也。吕氏春秋曰：昔殷汤克夏桀而天下大旱，三年不收， 汤乃以身祷於桑林曰：&ldquo;余一人有罪，无及万方，万方有罪，在余一人，无以一人之不敏，使上帝毁伤民之大命。&rdquo;汤於是剪其发，其爪，自以为牺牲，用祈福于 上帝。民乃甚悦。雨乃大至。</p><p>㈢淮南子曰：秦穆公谓伯乐曰：&ldquo;子之年长矣，子姓有可使求马者乎？&rdquo;对曰：&ldquo;良马者，可以形容筋骨相也。相天下之马者，若灭若没，若失若亡，其 一若此马者，绝尘s辙。臣之子皆下才也，可告以良马而不可告以天下之马。天下之马，臣有所与共儋缠采薪九方堙，此其相马，非臣之下也，请见之。&rdquo;穆公见 之，使之求马，三月而反，报曰：&ldquo;已得马矣，在於沙丘。&rdquo;穆公曰：&ldquo;何马也？&rdquo;对曰：&ldquo;牝而黄。&rdquo;使人往取之，牡而骊。穆公不悦，召伯乐而问之曰：&ldquo;败 矣，子之所使求马者也！毛物牝牡尚弗能知，又何马之能知？&rdquo;伯乐喟然太息曰：&ldquo;一至此乎！是乃所以千万(里)臣而无数者也。若堙之所观者天机也，得其精而 忘其粗，在其内而忘其外，见其所见而不见其所不见，视其所视而遗其所不视，若彼之所相者，乃有贵乎马者。&rdquo;马至，而果天下之马也。</p><p>淮南子又曰：伯乐、寒风、秦牙、葛青，所相各异，其知马一也；盖九方观其精，秦牙察其形。</p><p>㈣越绝书曰：昔越王句践有宝剑五枚，闻於天下。客有能相剑者名薛烛，王召而问之：&ldquo;吾有宝剑五，请以示子。&rdquo;乃取豪曹、臣阙，薛烛曰：&ldquo;皆非 也。&rdquo;又取纯钩、湛卢，烛曰：&ldquo;观其剑钞，烂烂如列宿之行，观其光，浑浑如水之将溢于塘，观其文，涣涣如冰将释，此所谓纯钩邪？&rdquo;王曰：&ldquo;是也。&rdquo;王曰： &ldquo;客有直之者，有市之乡三，骏马千匹，千户之都二，可乎？&rdquo;薛烛曰：&ldquo;不可。当造此剑之时，赤堇之山破而出锡，若邪之G涸而出铜，雨师扫洒，雷公击鼓，太 一下观，天精下之，欧冶乃因天之精，悉其伎巧，一曰纯钩，二曰湛卢。今赤堇之山已合，若邪之G深而不测，欧冶子已死，虽倾城量金，珠玉竭河，独不得此一 物。有市之乡三，骏马千匹，千户之都二，亦何足言与！&rdquo;</p><p>㈤淮南子曰：瓠巴鼓瑟而鲟鱼听之。又曰：瓠梁之歌可随也，而以歌者不可为也。</p><p>㈥臣松之曰：按此谓孟尝君田文下坐客，能作鸡鸣以济其厄者也。凡作鸡鸣，必先拊髀，以寮χ拊翼也。</p><p>㈦淮南子曰：楚将子发好求技道之士。楚有善为偷者，往见曰：&ldquo;闻君求技道之士，臣偷也，原以技备一卒。&rdquo;子发闻之，衣不及带，冠不暇正，出见而 礼之。左右谏曰：&ldquo;偷者，天下之盗也，何为礼之？&rdquo;君曰：&ldquo;此非左右之所得与。&rdquo;后无几何，齐兴兵伐楚。子发将师以当之，兵三s。楚贤大夫皆尽其计而悉其 诚，齐师愈强。於是卒偷进请曰：&ldquo;臣有薄技，原为君行之。&rdquo;君曰&ldquo;诺&rdquo;。偷即夜出，解齐将军之帐，而献之子发。子发使人归之，曰：&ldquo;卒有出采薪者，得将军 之帐，使使归於执事。&rdquo;明日又复往取枕，子发又使归之。明日又复往取簪，子发又使归之。齐师闻之大骇，将军与军吏谋曰：&ldquo;今日不去，楚军恐取吾头矣！&rdquo;即 旋师而去。</p><p>㈧桓谭新论曰：雍门周以琴见，孟尝君曰：&ldquo;先生鼓琴，亦能令文悲乎？&rdquo;对曰：&ldquo;臣之所能令悲者，先贵而后贱，昔富而今贫，摈压穷巷，不交四邻； 不若身材高妙，怀质抱真，逢谗罹谤，怨结而不得信；不若交欢而结爱，无怨而生离，远赴绝国，无相见期；不若幼无父母，壮无妻海出以野泽为邻，入用堀穴为 家，困于朝夕，无所假贷：若此人者，但闻飞乌之号，秋风鸣条，则伤心矣，臣一为之援琴而长太息，未有不凄恻而涕泣者也。今若足下，居则广厦高堂，连闼洞 房，下罗帷，来清风；倡优在前，谄谀侍侧，扬激楚，舞郑妾，流声以娱耳，练色以淫目；水戏则舫龙舟，建羽旗，鼓钓乎不测之渊；野游则登平原，驰广囿，强弩 下高鸟，勇士格猛兽；置酒娱乐，沈醉忘归：方此之时，视天地曾不若一指，虽有善鼓琴，未能动足下也。&rdquo;孟尝君曰：&ldquo;固然！&rdquo;雍门周曰：&ldquo;然臣窃为足下有所 常悲。夫角帝而困秦者君也，连五国而伐楚者又君也。天下未尝无事，不从即衡；从成则楚王，衡成则秦帝。夫以秦、楚之强而报弱薛，犹磨萧斧而伐朝菌也，有识 之士，莫不为足下寒心。天道不常盛，寒暑更进退，千秋万岁之后，宗庙必不血食；高台既已倾，曲池又已平，坟墓生荆棘，狐狸穴其中，游耗潦踯躅其足而歌其 上曰：&lsquo;孟尝君之尊贵，亦犹若是乎！&rsquo;&rdquo;於是孟尝君喟然太息，涕泪承睫而未下。雍门周引琴而鼓之，徐动宫徵，叩角羽，终而成曲，孟尝君遂[欷而就之曰： &ldquo;先生鼓琴，令文立若亡国之人也。&rdquo;</p><p>㈨吕氏春秋曰：韩哀作御。</p><p>王褒圣主得贤臣颂曰：及至驾m膝，参乘旦，王良执靶，韩哀附舆，纵驰骋骛，忽如景靡，过都越国，蹶如历K，追奔电，逐遗风，周流八极，万里一息，何其辽哉！人马相得也。</p><p>㈩淮南子曰：卢敖游乎北海，经乎太阴，入乎玄阙，至於蒙毂之上，见一士焉，深目而玄准，戾颈而鸢肩，丰上而杀下，轩轩然方迎风而舞，顾见卢敖慢 然下其臂，q逃乎碑下。卢敖俯而视之，方卷龟壳而食合梨。卢敖乃与之语曰：&ldquo;惟敖为背群离党，穷观於六合之外者，非敖而已乎！敖幼而好游，长不喻解，周行 四极，惟北阴之不N，今卒睹夫子於是，子殆可与敖为交乎！&rdquo;若士者@然而笑曰：&ldquo;嘻乎！子中州民，宁肯而远至此？此犹光乎日月而戴列星，阴阳之所行，四时 之所生，此其比夫不名之地，犹突奥也。若我南游乎罔□之野，北息于沈墨之乡，西穷冥冥之党，东贯鸿髦光，此其下无地而上无天，听焉无闻，视焉则，此其 外犹有沈沈之汜，其余一举而千万里，吾犹未能之在。今子游始至于此，乃语穷观，岂不亦远哉！然子处矣，吾与汗漫期於九垓之上，吾不可以久。&rdquo;若士举臂而竦 身，遂入云中。卢敖仰而视之，弗见乃止，曰：&ldquo;吾比夫子也，犹黄鹄之与壤虫，终日行不离咫尺，自以为远，不亦悲哉！&rdquo;</p><p>景耀六年，后主从谯周之计，遣使请降于邓艾，其书，正所造也。明年正月，锺会作乱成都，后主东迁洛阳，时扰攘仓卒，蜀之大臣无翼从者，惟正及殿 中督汝南张通，舍妻子单身随侍。后主赖正相导宜适，举动无阙，乃慨然叹息，恨知正之晚。时论嘉之。赐爵关内侯。泰始中，除安阳令，迁巴西太守。泰始八年诏 曰：&ldquo;正昔在成都，颠沛守义，不违忠节，及见受用，尽心质拢有治理之绩，其以正为巴西太守。&rdquo;咸宁四年卒。凡所著述诗论赋之属，垂百篇。</p><p>评曰：杜微修身隐静，不役当世，庶几夷、皓之概。周群占天有徵，杜琼沈默慎密，诸生之纯也。许、孟、来、李，博涉多闻，尹默精于左氏，虽不以德 业为称，信皆一时之学士。谯周词理渊通，为世硕儒，有董、扬之规，S正文辞灿烂，有张、蔡之风，加其行止，君子有取焉。二子处晋事少，在蜀事多，故著于 篇。㈠</p><p>㈠张[以为谯周所陈降魏之策，盖素料刘禅懦弱，心无害戾，故得行也。如遇忿肆之人，虽无他算，然矜殉鄙耻，或发怒妄诛，以立一时之威，快其斯须之意者，此亦夷灭之祸云。</p> 