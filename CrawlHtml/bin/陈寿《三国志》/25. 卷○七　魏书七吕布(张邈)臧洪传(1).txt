 <p>吕布字奉先，五原郡九原人也。以骁武给并州。刺史丁原为骑都尉，屯河内，以布为主簿，大见亲待。灵帝崩，原将兵诣洛阳。㈠与何进谋诛诸黄门，拜执金吾。进败，董卓入京都，将为乱，欲杀原，并其兵众。卓以布见信于原，诱布令杀原。布斩原首诣卓，卓以布为骑都尉，甚爱信之，誓为父子。</p><p>㈠英雄记曰：原子建阳。本出自寒家，为人粗略，有武勇，善骑射。为南县吏，受使不辞难，有警急，追寇虏，辄在其前。裁知书，少有吏用。</p><p>布便弓马，膂力过人，号为飞将。稍迁至中郎将，封都亭侯。卓自以遇人无礼，恐人谋己，行止常以布自卫。然卓性刚而褊，忿不思难，尝小失意，拔手戟掷布。布拳捷避之，㈠为卓顾谢，卓意亦解。由是阴怨卓。卓常使布守中合，布与卓侍婢私通，恐事发觉，心不自安。</p><p>㈠诗曰：&ldquo;无拳无勇，职为乱阶。&rdquo;注：&ldquo;拳，力也。&rdquo;</p><p>先是，司徒王允以布州里壮健，厚接纳之。后布诣允，陈卓几见杀状。时允与仆射士孙瑞密谋诛卓，是以告布使为内应。布曰：&ldquo;奈如父子何！&rdquo;允曰：&ldquo;君自姓吕，本非骨肉。今忧死不暇，何谓父子？&rdquo;布遂许之，手刃刺卓。语在卓传。允以布为(奋威)〔奋武〕将军，假节，仪比三司，进封温侯，共秉朝政。布自杀卓后，畏恶凉州人，凉州人皆怨。由是李嗟人煜嘟峄构コぐ渤恰＂宀疾荒芫埽嗟人烊氤ぐ病Ｗ克篮罅旬，布亦败。㈡将数百骑出武关，欲诣袁术。</p><p>㈠英雄记曰：郭汜在城北。布开城门，将兵就汜，言&ldquo;且却兵，但身决胜负&rdquo;。汜、布乃独共对战，布以矛刺中汜，汜后骑遂前救汜，汜、布遂各两罢。</p><p>㈡臣松之案英雄记曰：诸书，布以四月二十三日杀卓，六月一日败走，时又无闰，不及六旬。</p><p>布自以杀卓为术报雠，欲以德之。术恶其反复，拒而不受。北诣袁绍，绍与布击张燕于常山。燕精兵万余，骑数千。布有良马曰赤兔。㈠常与其亲近成廉、魏越等陷锋突陈，遂破燕军。而求益兵众，将士钞掠，绍患忌之。布觉其意，从绍求去。绍恐还为己害，遣壮士夜掩杀布，不获。事露，布走河内，㈡与张杨合。绍令众追之，皆畏布，莫敢逼近者。㈢</p><p>㈠曹瞒传曰：时人语曰：&ldquo;人中有吕布，马中有赤兔。&rdquo;</p><p>㈡英雄记曰：布自以有功于袁氏，轻傲绍下诸将，以为□相署置，不足贵也。布求还洛，绍假布领司隶校尉。外言当遣，内欲杀布。明日当发，绍遣甲士三十人，辞以送布。布使止于帐侧，伪使人于帐中鼓筝。绍兵卧，布无何出帐去，而兵不觉。夜半兵起，乱斫布床被，谓为已死。明日，绍讯问，知布尚在，乃闭城门。布遂引去。</p><p>㈢英雄记曰：杨及部曲诸将，皆受唷汜购募，共图布。布闻之，谓杨曰：&ldquo;布，卿州里也。卿杀布，于卿弱。不如卖布，可极得汜、嗑舫琛&rdquo;杨于是外许汜、啵内实保护布。汜、嗷贾，更下大封诏书，以布为颍川太守。</p><p>张邈字孟卓，东平寿张人也。少以侠闻，振穷救急，倾家无爱，士多归之。太祖、袁绍皆与邈友。辟公府，以高第拜骑都尉，迁陈留太守。董卓之乱，太祖与邈首举义兵。汴水之战，邈遣卫兹将兵随太祖。袁绍既为盟主，有骄矜色，邈正议责绍。绍使太祖杀邈，太祖不听，责绍曰：&ldquo;孟卓，亲友也，是非当容之。今天下未定，不宜自相危也。&rdquo;邈知之，益德太祖。太祖之征陶谦，敕家曰；&ldquo;我若不还，往依孟卓。&rdquo;后还，见邈，垂泣相对。其亲如此。</p><p>吕布之拾袁绍从张杨也，过邈临别，把手共誓。绍闻之，大恨。邈畏太祖终为绍击己也，心不自安。兴平元年，太祖复征谦，邈弟超，与太祖将陈宫、从事中郎许汜、王楷共谋叛太祖。宫说邈曰：&ldquo;今雄杰并起，天下分崩，君以千里之众，当四战之地，抚剑顾眄，亦足以为人豪，而反制于人，不以鄙乎！今州军东征，其处空虚，吕布壮士，善战无前，若权迎之，共牧兖州，观天下形势，俟时事之变通，此亦纵横之一时也。&rdquo;邈从之。太祖初使宫将兵留屯东郡，遂以其众东迎布为兖州牧，据濮阳。郡县皆应，唯鄄城、东阿、范为太祖守。太祖引军还，与布战于濮阳，太祖军不利，相持百余日。是时岁旱、虫蝗、少谷，百姓相食，布东屯山阳。二年间，太祖乃尽复收诸城，击破布于钜野。布东奔刘备。㈠邈从布，留超将家属屯雍丘。太祖攻围数月，屠之，斩超及其家。邈诣袁术请救未至，自为其兵所杀。㈡</p><p>㈠英雄记曰：布见备，甚敬之，谓备曰：&ldquo;我与卿同边地人也。布见关东起兵，欲诛董卓。布杀卓东出，关东诸将无安布者，皆欲杀布尔。&rdquo;请备于帐中坐妇床上，令妇向拜，酌酒饮食，名备为弟。备见布语言无常，外然之而内不说。</p><p>㈡献帝春秋曰：袁术议称尊号，邈谓术曰：&ldquo;汉据火德，绝而复扬，德泽丰流，诞生明公。公居轴处中，入则享于上席，出则为众目之所属，华、霍不能增其高，渊泉不能同其量，可谓巍巍荡荡，无与为贰。何为舍此而欲称制？恐福不盈眦，祸将溢世。庄周之称郊祭牺牛，养饲经年，衣以文绣，宰执鸾刀，以入庙门，当此之时，求为孤犊不可得也！&rdquo;按本传，邈诣术，未至而死。而此云谏称尊号，未详孰是。</p><p>备东击术，布袭取下邳，备还归布。布遣备屯小沛。布自称徐州刺史。㈠术遣将纪灵等步骑三万攻备，备求救于布。布诸将谓布曰：&ldquo;将军常欲杀备，今可假手于术。&rdquo;布曰：&ldquo;不然。术若破备，则北连太山诸将，吾为在术围中，不得不救也。&rdquo;便严步兵千、骑二百，驰往赴备。灵等闻布至，皆敛兵不敢复攻。布于沛西南一里安屯，遣铃下请灵等，灵等亦请布共饮食。布谓灵等曰：&ldquo;玄德，布弟也。弟为诸君所困，故来救之。布性不喜合斗，但喜解斗耳。&rdquo;布令门候于营门中举一只戟，布言：&ldquo;诸君观布射戟小支，一发中者诸君当解去，不中可留决斗。&rdquo;布举弓射戟，正中小支。诸将皆惊，言&ldquo;将军天威也&rdquo;！明日复欢会，然后各罢。</p><p>㈠英雄记曰：布初入徐州，书与袁术。术报书曰：&ldquo;昔董卓作乱，破坏王室，祸害术门户，术举兵关东，未能屠裂卓。将军诛卓，送其头首，为术扫灭雠耻，使术明目于当世，死生不愧，其功一也。昔将金元休向兖州，甫诣(封部)〔封丘〕，为曹操逆所拒破，流离迸走，几至灭亡。将军破兖州，术复明目于遐迩，其功二也。术生年已来，不闻天下有刘备，备乃举兵与术对战；术凭将军威灵，得以破备，其功三也。将军有三大功在术，术虽不敏，奉以生死。将军连年攻战，军粮苦少，今送米二十万斛，迎逢道路，非直此止，当骆驿复致；若兵器战具，它所乏少，大小唯命。&rdquo;布得书大喜，遂造下邳。</p><p>典略曰：元休名尚，京兆人也。尚与同郡韦休甫、第五文休俱著名，号为三休。尚，献帝初为兖州刺史，东之郡，而太祖已临兖州。尚南依袁术。术僭号，欲以尚为太尉，不敢显言，私使人讽之，尚无屈意，术亦不敢强也。建安初，尚逃还，为术所害。其后尚丧与太傅马日丧俱至京师，天子嘉尚忠烈，为之咨嗟，诏百官吊祭，拜子玮郎中，而日不与焉。</p><p>英雄记曰：布水陆东下，军到下邳西四十里。备中郎将丹杨许耽夜遣司马章诳来诣布，言&ldquo;张益德与下邳相曹豹共争，益德杀豹，城中大乱，不相信。丹杨兵有千人屯西白门城内，闻将军来东，大小踊跃，如复更生。将军兵向城西门，丹杨军便开门内将军矣&rdquo;。布遂夜进，晨到城下。天明，丹杨兵悉开门内布兵。布于门上坐，步骑放火，大破益德兵，获备妻子军资及部曲将吏士家口。建安元年六月夜半时，布将河内郝萌反，将兵入布所治下邳府，诣厅事合外，同声大呼攻合，合坚不得入。布不知反者为谁，直牵妇，科头袒衣，相将从溷上排壁出，诣都督高顺营，直排顺门入。顺问：&ldquo;将军有所隐不？&rdquo;布言&ldquo;河内儿声&rdquo;。顺言&ldquo;此郝萌也&rdquo;。顺即严兵入府，弓弩并射萌众；萌众乱走，天明还故营。萌将曹性反萌，与对战，萌刺伤性，性斫萌一臂。顺斫萌首，床舆性，送诣布。布问性，言&ldquo;萌受袁术谋。&rdquo;&ldquo;谋者悉谁？&rdquo;性言&ldquo;陈宫同谋。&rdquo;时宫在坐上，面赤，傍人悉觉之。布以宫大将，不问也。性言&ldquo;萌常以此问，性言吕将军大将有神，不可击也，不意萌狂惑不止。&rdquo;布谓性曰：&ldquo;卿健儿也！&rdquo;善养视之。创愈，使安抚萌故营，领其众。</p><p>术欲结布为援，乃为子索布女，布许之。术遣使韩胤以僭号议告布，并求迎妇。沛相陈恐术、布成婚，则徐、扬合从，将为国难，于是往说布曰；&ldquo;曹公奉迎天子，辅赞国政，威灵命世，将征四海，将军宜与协同策谋，图太山之安。今与术结婚，受天下不义之名，必有累卵之危。&rdquo;布亦怨术初不己受也，女已在涂，追还绝婚，械送韩胤，枭首许市。欲使子登诣太祖，布不肯遣。会使者至，拜布左将军。布大喜，即听登往，并令奉章谢恩。㈠登见太祖，因陈布勇而无计，轻于去就，宜早图之。太祖曰：&ldquo;布，狼子野心，诚难久养，非卿莫能究其情也。&rdquo;即增秩中二千石，拜登广陵太守。临别，太祖执登手曰：&ldquo;东方之事，便以相付。&rdquo;令登阴合部众以为内应。</p><p>㈠英雄记曰：初，天子在河东，有手笔版书召布来迎。布军无畜积，不能自致，遣使上书。朝廷以布为平东将军，封平陶侯。使人于山阳界亡失文字，太祖又手书厚加慰劳布，说起迎天子，当平定天下意，并诏书购捕公孙瓒、袁术、韩暹、杨奉等。布大喜，复遣使上书于天子曰：&ldquo;臣本当迎大驾，知曹操忠孝，奉迎都许。臣前与操交兵，今操保傅陛下，臣为外将，欲以兵自随，恐有嫌疑，是以待罪徐州，进退未敢自宁。&rdquo;答太祖曰：&ldquo;布获罪之人，分为诛首，手命慰劳，厚见褒奖。重见购捕袁术等诏书，布当以命为效。&rdquo;太祖更遣奉车都尉王则为使者，赍诏书，又封平东将军印绶来拜布。太祖又手书与布曰：&ldquo;山阳屯送将军所失大封，国家无好金，孤自取家好金更相为作印，国家无紫绶，自取所带紫绶以籍心。将军所使不良。袁术称天子，将军止之，而使不通章。朝廷信将军，使复重上，以相明忠诚。&rdquo;布乃遣登奉章谢恩，并以一好绶答太祖。</p><p>始，布因登求徐州牧，登还，布怒，拔戟斫几曰：&ldquo;卿父劝吾协同曹公，绝婚公路；今吾所求无一获，而卿父子并显重，为卿所卖耳！卿为吾言，其说云何？&rdquo;登不为动容，徐喻之曰；&ldquo;登见曹公言：&lsquo;待将军譬如养虎，当饱其肉，不饱则将噬人。&rsquo;公曰：&lsquo;不如卿言也。譬如养鹰，饥则为用，饱则扬去。&rsquo;其言如此。&rdquo;布意乃解。</p><p>术怒，与韩暹、杨奉等连势，遣大将张勋攻布。布谓曰：&ldquo;今致术军，卿之由也，为之奈何？&rdquo;曰：&ldquo;暹、奉与术，卒合之军耳，策谋不素定，不能相维持，子登策之，比之连鸡，势不俱栖，可解离也。&rdquo;布用策，遣人说暹、奉，使与己并力共击术军，军资所有，悉许暹、奉。于是暹、奉从之，勋大破败。㈠</p><p>㈠九州春秋载布与暹、奉书曰：&ldquo;二将军拔大驾来东，有元功于国，当书勋竹帛，万世不朽。今袁术造逆，当共诛讨，奈何与贼臣还共伐布？布有杀董卓之功，与二将军俱为功臣，可因今共击破术，建功于天下，此时不可失也。&rdquo;暹、奉得书，即回计从布。布进军，去勋等营百步，暹、奉兵同时并发，斩十将首，杀伤堕水死者不可胜数。英雄记曰：布后又与暹、奉二军向寿春，水陆并进，所过虏略。到钟离，大获而还。既渡淮北，留书与术曰：&ldquo;足下恃军强盛，常言猛将武士，欲相吞灭，每抑止之耳！布虽无勇，虎步淮南，一时之闲，足下鼠窜寿春，无出头者。猛将武士，为悉何在？足下喜为大言以诬天下，天下之人安可尽诬？古者兵交，使在其闲，造策者非布先唱也。相去不远，可复相闻。&rdquo;布渡毕，术自将步骑五千扬兵淮上，布骑皆于水北大跣χ而还。时有东海萧建为琅邪相，治莒，保城自守，不与布通。布与建书曰：&ldquo;天下举兵，本以诛董卓耳。布杀卓，来诣关东，欲求兵西迎大驾，光复洛京，诸将自还相攻，莫肯念国。布，五原人也，去徐州五千余里，乃在天西北角，今不来共争天东南之地。莒与下邳相去不远，宜当共通。君如自遂以为郡郡作帝，县县自王也！昔乐毅攻齐，呼吸下齐七十余城，唯莒、即墨二城不下，所以然者，中有田单故也。布虽非乐毅，君亦非田单，可取布书与智者详共议之。&rdquo;建得书，即遣主簿赍笺上礼，贡良马五匹。建寻为臧霸所袭破，得建资实。布闻之，自将步骑向莒。高顺谏曰：&ldquo;将军躬杀董卓，威震夷狄，端坐顾盼，远近自然畏服，不宜轻自出军；如或不捷，损名非小。&rdquo;布不从。霸畏布(引还)钞暴，果登城拒守。布不能拔，引还下邳。霸后复与布和。</p><p>建安三年，布复叛为术，遣高顺攻刘备于沛，破之。太祖遣夏侯救备，为顺所败。太祖自征布，至其城下，遗布书，为陈祸福。布欲降，陈宫等自以负罪深，沮其计。㈠布遣人求救于术，(术)自将千余骑出战，败走，还保城，不敢出。㈡术亦不能救。布虽骁猛，然无谋而多猜忌，不能制御其党，但信诸将。诸将各异意自疑，故每战多败。太祖堑围之三月，上下离心，其将侯成、宋宪、魏续缚陈宫，将其众降。㈢布与其麾下登白门楼。兵围急，乃下降。遂生缚布，布曰：&ldquo;缚太急，小缓之。&rdquo;太祖曰：&ldquo;缚虎不得不急也。&rdquo;布请曰：&ldquo;明公所患不过于布，今已服矣，天下不足忧。明公将步，令布将骑，则天下不足定也。&rdquo;太祖有疑色。刘备进曰：&ldquo;明公不见布之事丁建阳及董太师乎！&rdquo;太祖颔之。布因指备曰：&ldquo;是儿最叵信者。&rdquo;㈣于是缢杀布。布与宫、顺等皆枭首送许，然后葬之。㈤</p><p>㈠献帝春秋曰：太祖军至彭城。陈宫谓布：&ldquo;宜逆击之，以逸击劳，无不克也。&rdquo;布曰：&ldquo;不如待其来攻，蹙着泗水中。&rdquo;及太祖军攻之急，布于白门楼上谓军士曰：&ldquo;卿曹无相困，我(自首当)〔当自首〕明公。&rdquo;陈宫曰：&ldquo;逆贼曹操，何等明公！今日降之，若卵投石，岂可得全也！&rdquo;</p><p></p> 