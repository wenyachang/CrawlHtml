 <p>㈠傅子曰：孙权遣使求降，帝以问晔。晔对曰：&ldquo;权无故求降，必内有急。权前袭杀关羽，取荆州四郡，备怒，必大兴师伐之。外有强寇，众心不安，又恐中国承其衅而伐之，故委地求降，一以s中国之兵，二则假中国之援，以强其众而疑敌人。权善用兵，见策知变，其计必出於此。今天下三分，中国十有其八。吴、蜀各保一州，阻山依水，有急相救，此小国之利也。今还自相攻，天亡之也。宜大兴师，径渡江袭其内。蜀攻其外，我袭其内，吴之亡不出旬月矣。吴亡则蜀孤。若割吴半，蜀固不能久存，况蜀得其外，我得其内乎！&rdquo;帝曰：&ldquo;人称臣降而伐之，疑天下欲来者心，必以为惧，其殆不可！孤何不且受吴降，而袭蜀之后乎？&rdquo;对曰：&ldquo;蜀远吴近，又闻中国伐之，便还军，不能止也。今备已怒，故兴兵击吴，闻我伐吴，知吴必亡，必喜而进与我争割吴地，必不改计抑怒救吴，必然之势也。&rdquo;帝不听，遂受吴降，即拜权为吴王。晔又进曰：&ldquo;不可。先帝征伐，天下兼其八，威震海内，陛下受禅即真，德合天地，声暨四远，此实然之势，非卑臣颂言也。权虽有雄才，故汉骠骑将军南昌侯耳，官轻势卑。士民有畏中国心，不可强迫与成所谋也。不得已受其降，可进其将军号，封十万户侯，不可即以为王也。夫王位，去天子一阶耳，其礼秩服御相乱也。彼直为侯，江南士民未有君臣之义也。我信其伪降，就封殖之，崇其位号，定其君臣，是为虎傅翼也。权既受王位，s蜀兵之后，外尽礼事中国，使其国内皆闻之，内为无礼以怒陛下。陛下赫然发怒，兴兵讨之，乃徐告其民曰：&lsquo;我委身事中国，不爱珍货重宝，随时贡献，不敢失臣礼也，无故伐我，必欲残我国家，俘我民人子女以为僮隶仆妾。&rsquo;吴民无缘不信其言也。信其言而感怒，上下同心，战加十倍矣。&rdquo;又不从。遂即拜权为吴王。权将陆议大败刘备，杀其兵八万余人，备仅以身免。权外礼愈卑，而内行不顺，果如晔言。
</p>
<p>
</p>
<p>明帝即位，进爵东亭侯，邑三百户。诏曰：&ldquo;尊严祖考，所以崇孝表行也；追本敬始，所以笃教流化也。是以成汤、文、武，实造商、周，诗、书之义，追尊稷、契，歌颂有弧⒔之事，明盛德之源流，受命所由兴也。自我魏室之承天序，既发迹於高皇、太皇帝，而功隆于武皇、文皇帝。至于高皇之父处士君，潜德让，行动神明，斯乃乾坤所福飨，光灵所从来也。而精神幽远，号称罔记，非所谓崇孝重本也。其令公卿已下，会议号谥。&rdquo;晔议曰：&ldquo;圣帝孝孙之欲褒崇先祖，诚无量已。然亲疏之数，远近之降，盖有礼纪，所以割断私情，克成公法，为万世式也。周王所以上祖后稷者，以其佐唐有功，名在祀典故也。至於汉氏之初，追谥之义，不过其父。上比周室，则大魏发迹自高皇始；下论汉氏，则追谥之礼不及其祖。此诚往代之成法，当今之明义也。陛下孝思中发，诚无已已，然君举必书，所以慎於礼制也。以为追尊之义，宜齐高皇而已。&rdquo;尚书卫臻与晔议同，事遂施行。辽东太守公孙渊夺叔父位，擅自立，遣使表状。晔以为公孙氏汉时所用，遂世官相承，水则由海，陆则阻山，故胡夷绝远难制，而世权日久。今若不诛，后必生患。若怀贰阻兵，然后致诛，於事为难。不如因其新立，有党有仇，先其不意，以兵临之，开设赏募，可不劳师而定也。后渊竟反。
</p>
<p>
</p>
<p>晔在朝，略不交接时人。或问其故，晔答曰：&ldquo;魏室即阼尚新，智者知命，俗或未咸。仆在汉为支叶，於魏备腹心，寡偶少徒，於宜未失也。&rdquo;太和六年，以疾拜太中大夫。有间，为大鸿胪，在位二年逊位，复为太中大夫，薨。谥曰景侯。子嗣。㈠少子陶，亦高才而薄行，官至平原太守。㈡
</p>
<p>
</p>
<p>㈠傅子曰：晔事明皇帝，又大见亲重。帝将伐蜀，朝臣内外皆曰&ldquo;不可&rdquo;。晔入与帝议，因曰&ldquo;可伐&rdquo;；出与朝臣言，因曰&ldquo;不可伐&rdquo;。晔有胆智，言之皆有形。中领军杨暨，帝之亲臣，又重晔，持不可伐蜀之议最坚，每从内出，辄过晔，晔讲不可之意。后暨从驾行天渊池，帝论伐蜀事，暨切谏。帝曰：&ldquo;卿书生，焉知兵事！&rdquo;暨谦谢曰：&ldquo;臣出自儒生之末，陛下过听，拔臣群萃之中，立之六军之上，臣有微心，不敢不尽言。臣言诚不足采，侍中刘晔先帝谋臣，常曰蜀不可伐。&rdquo;帝曰：&ldquo;晔与吾言蜀可伐。&rdquo;暨曰：&ldquo;晔可召质也。&rdquo;诏召晔至，帝问晔，终不言。后独见，晔责帝曰：&ldquo;伐国，大谋也，臣得与闻大谋，常恐眯梦漏泄以益臣罪，焉敢向人言之？夫兵，诡道也，军事未发，不厌其密也。陛下显然露之，臣恐敌国已闻之矣。&rdquo;於是帝谢之。晔见出，责暨曰：&ldquo;夫钓者中大鱼，则纵而随之，须可制而后牵，则无不得也。人主之威，岂徒大鱼而已！子诚直臣，然计不足采，不可不精思也。&rdquo;暨亦谢之。晔能应变持两端如此。或恶晔于帝曰：&ldquo;晔不尽忠，善伺上意所趋而合之。陛下试与晔言，皆反意而问之，若皆与所问反者，是晔常与圣意合也。复每问皆同者，晔之情必无所逃矣。&rdquo;帝如言以验之，果得其情，从此疏焉。晔遂发狂，出为大鸿胪，以忧死。谚曰&ldquo;巧诈不如拙诚&rdquo;，信矣。以晔之明智权计，若居之以德义，行之以忠信，古之上贤，何以加诸？独任才智，不与世士相经纬，内不推心事上，外困於俗，卒不能自安於天下，岂不惜哉！
</p>
<p>
</p>
<p>㈡王弼传曰：淮南人刘陶，善论纵横，为当时所推。
</p>
<p>
</p>
<p>傅子曰：陶字季冶，善名称，有大辩。曹爽时为选部郎，邓r之徒称之以为伊吕。当此之时，其人意陵青云，谓玄曰：&ldquo;仲尼不圣。何以知其然？智者图国；天下群愚，如弄一丸于掌中，而不能得天下。&rdquo;玄以其言大惑，不复详难也。谓之曰：&ldquo;天下之质，变无常也。今见卿穷！&rdquo;爽之败，退居里舍，乃谢其言之过。
</p>
<p>
</p>
<p>干宝晋纪曰：丘俭之起也，大将军以问陶，陶答依违。大将军怒曰：&ldquo;卿平生与吾论天下事，至于今日而更不尽乎？&rdquo;乃出为平原太守，又追杀之。
</p>
<p>
</p>
<p>蒋济字子通，楚国平阿人也。仕郡计吏、州别驾。建安十三年，孙权率众围合肥。时大军征荆州，遇疾疫，唯遣将军张喜单将千骑，过领汝南兵以解围，颇复疾疫。济乃密白刺史伪得喜书，云步骑四万已到雩娄，遣主簿迎喜。三部使赍书语城中守将，一部得入城，二部为贼所得。权信之，遽烧围走，城用得全。明年使於谯，太祖问济曰：&ldquo;昔孤与袁本初对官渡，徙燕、白马民，民不得走，贼亦不敢钞。今欲徙淮南民，何如？&rdquo;济对曰：&ldquo;是时兵弱贼强，不徙必失之。自破袁绍，北拔柳城，南向江、汉，荆州交臂，威震天下，民无他志。然百姓怀土，实不乐徙，惧必不安。&rdquo;太祖不从，而江、淮间十余万众，皆惊走吴。后济使诣，太祖迎见大笑曰：&ldquo;本但欲使避贼，乃更驱尽之。&rdquo;拜济丹阳太守。大军南征还，以温恢为扬州刺史，济为别驾。令曰：&ldquo;季子为臣，吴宜有君。今君还州，吾无忧矣。&rdquo;民有诬告济为谋叛主率者，太祖闻之，指前令与左将军于禁、沛相封仁等曰：&ldquo;蒋济宁有此事！有此事，吾为不知人也。此必愚民乐乱，妄引之耳。&rdquo;促理出之。辟为丞相主簿西曹属。令曰：&ldquo;舜举皋陶，不仁者远；臧否得中，望于贤属矣。&rdquo;关羽围樊、襄阳。太祖以汉帝在许，近贼，欲徙都。司马宣王及济说太祖曰：&ldquo;于禁等为水所没，非战攻之失，於国家大计未足有损。刘备、孙权，外亲内疏，关羽得志，权必不原也。可遣人劝蹑其后，许割江南以封权，则樊围自解。&rdquo;太祖如其言。权闻之，即引兵西袭公安、江陵。羽遂见禽。
</p>
<p>
</p>
<p>文帝即王位，转为相国长史。及践阼，出为东中郎将。济请留，诏曰：&ldquo;高祖歌曰&lsquo;安得猛士守四方&rsquo;！天下未宁，要须良臣以镇边境。如其无事，乃还鸣玉，未为后也。&rdquo;济上万机论，帝善之。入为散骑常侍。时有诏，诏征南将军夏侯尚曰：&ldquo;卿腹心重将，特当任使。恩施足死，惠爱可怀。作威作福，杀人活人。&rdquo;尚以示济。济既至，帝问曰；&ldquo;卿所闻见天下风教何如？&rdquo;济对曰：&ldquo;未有他善，但见亡国之语耳。&rdquo;帝忿然作色而问其故，济具以答，因曰：&ldquo;夫&lsquo;作威作福&rsquo;，书之明诫。&lsquo;天子无戏言&rsquo;，古人所慎。惟陛下察之！&rdquo;於是帝意解，遣追取前诏。黄初三年，与大司马曹仁征吴，济别袭羡G。仁欲攻濡须洲中，济曰：&ldquo;贼据西岸，列船上流，而兵入洲中，是为自内地狱，危亡之道也。&rdquo;仁不从，果败。仁薨，复以济为东中郎将，代领其兵。诏曰：&ldquo;卿兼资文武，志节慷慨，常有超越江湖吞吴会之志，故复授将率之任。&rdquo;顷之，徵为尚书。车驾幸广陵，济表水道难通，又上三州论以讽帝。帝不从，於是战船数千皆滞不得行。议者欲就留兵屯田，济以为东近湖，北临淮，若水盛时，贼易为寇，不可安屯。帝从之，车驾即发。还到精湖，水稍尽，尽留船付济。船本历m数百里中，济更凿地作四五道，蹴船令聚；豫作土豚遏断湖水，皆引后船，一时开遏入淮中。帝还洛阳，谓济曰：&ldquo;事不可不晓。吾前决谓分半烧船于山阳池中，卿於后致之，略与吾俱至谯。又每得所陈，实入吾意。自今讨贼计画，善思论之。&rdquo;
</p>
<p>
</p>
<p>明帝即位，赐爵关内侯。大司马曹休帅军向皖，济表以为&ldquo;深入虏地，与权精兵对，而朱然等在上流，乘休后，臣未见其利也。&rdquo;军至皖，吴出兵安陆，济又上疏曰：&ldquo;今贼示形於西，必欲并兵图东，宜急诏诸军往救之。&rdquo;会休军已败，尽弃器仗辎重退还。吴欲塞夹石，遇救兵至，是以官军得不没。迁为中护军。时中书监、令号为专任，济上疏曰：&ldquo;大臣太重者国危，左右太亲者身蔽，古之至戒也。往者大臣秉事，外内扇动。陛下卓然自览万机，莫不祗肃。夫大臣非不忠也，然威权在下，则众心慢上，势之常也。陛下既已察之於大臣，原无忘於左右。左右忠正远虑，未必贤於大臣，至於便辟取合，或能工之。今外所言，辄云中书，虽使恭慎不敢外交，但有此名，犹惑世俗。况实握事要，日在目前，傥因疲倦之间有所割制，众臣见其能推移於事，即亦因时而向之。一有此端，因当内设自完，以此众语，私招所交，为之内援。若此，臧否毁誉，必有所兴，功负赏罚，必有所易；直道而上者或壅，曲附左右者反达。因微而入，缘形而出，意所狎信，不复猜觉。此宜圣智所当早闻，外以经意，则形际自见。或恐朝臣畏言不合而受左右之怨，莫m以闻。臣窃亮陛下潜神默思，公听并观，若事有未尽於理而物有未周於用，将改曲易调，远与黄、唐角功，近昭武、文之迹，岂近习而已哉！然人君犹不可悉天下事以m己明，当有所付。三官任一臣，非周公旦之忠，又非管夷吾之公，则有弄机败官之弊。当今柱石之士虽少，至于行称一州，智效一官，忠信竭命，各奉其职，可并驱策，不使圣明之朝有专吏之名也。&rdquo;诏曰：&ldquo;夫骨鲠之臣，人主之所仗也。济才兼文武，服勤尽节，每军国大事，辄有奏议，忠诚奋发，吾甚壮之。&rdquo;就迁为护军将军，加散骑常侍。㈠
</p>
<p>
</p>
<p>㈠司马彪战略曰：太和六年，明帝遣平州刺史田豫乘海渡，幽州刺史王雄陆道，并攻辽东。蒋济谏曰：&ldquo;凡非相吞之国，不侵叛之臣，不宜轻伐。伐之而不制，是驱使为贼。故曰&lsquo;虎狼当路，不治狐狸。先除大害，小害自已&rsquo;。今海表之地，累世委质，岁选计考，不乏职贡。议者先之，正使一举便克，得其民不足益国，得其财不足为富；傥不如意，是为结怨失信也。&rdquo;帝不听，豫行竟无成而还。
</p>
<p>
</p>
<p>景初中，外勤征役，内务宫室，怨旷者多，而年谷饥俭。济上疏曰：&ldquo;陛下方当恢崇前绪，光济遗业，诚未得高枕而治也。今虽有十二州，至于民数，不过汉时一大郡。二贼未诛，宿兵边陲，且耕且战，怨旷积年。宗庙宫室，百事草创，农桑者少，衣食者多，今其所急，唯当息耗百姓，不至甚弊。弊之民，傥有水旱，百万之众，不为国用。凡使民必须农隙，不夺其时。夫欲大兴功之君，先料其民力而燠休之。句践养胎以待用，昭王恤病以雪仇，故能以弱燕服强齐，羸越灭劲吴。今二敌不攻不灭，不事即侵，当身不除，百世之责也。以陛下圣明神武之略，舍其缓者，专心讨贼，臣以为无难矣。又欢娱之耽，害于精爽；神太用则竭，形太劳则弊。原大简贤妙，足以充&lsquo;百斯男&rsquo;者。其冗散未齿，且悉分出，务在清静。&rdquo;诏曰：&ldquo;微护军，吾弗闻斯言也。&rdquo;㈠
</p>
<p>
</p>
<p>㈠汉晋春秋曰：公孙渊闻魏将来讨，复称臣于孙权，乞兵自救。帝问济：&ldquo;孙权其救辽东乎？&rdquo;济曰：&ldquo;彼知官备以固，利不可得，深入则非力所能，浅入则劳而无获；权虽子弟在危，犹将不动，况异域之人，兼以往者之辱乎！今所以外扬此声者，谲其行人疑於我，我之不克，冀折后事已耳。然沓渚之间，去渊尚远，若大军相持，事不速决，则权之浅规，或能轻兵掩袭，未可测也。&rdquo;
</p>
<p>
</p>
<p>齐王即位，徙为领军将军，进爵昌陵亭侯，㈠迁太尉。初，侍中高堂隆论郊祀事，以魏为舜后，推舜配天。济以为舜本姓妫，其苗曰田，非曹之先，著文以追诘隆。㈡是时，曹爽专政，丁谧、邓r等轻改法度。会有日蚀变，诏群臣问其得失，济上疏曰：&ldquo;昔大舜佐治，戒在比周；周公辅政，慎于其朋；齐侯问灾，晏婴对以布惠；鲁君问异，臧孙答以缓役。应天塞变，乃实人事。今二贼未灭，将士暴露已数十年，男女怨旷，百姓贫苦。夫为国法度，惟命世大才，乃能张其纲维以垂于后，岂中下之吏所宜改易哉？终无益于治，m足伤民，望宜使文武之臣各守其职，率以清平，则和气祥瑞可感而致也。&rdquo;以随太傅司马宣王屯洛水浮桥，诛曹爽等，进封都乡侯，邑七百户。济上疏曰：&ldquo;臣忝宠上司，而爽敢苞藏祸心，此臣之无任也。太傅奋独断之策，陛下明其忠节，罪人伏诛，社稷之福也。夫封宠庆赏，必加有功。今论谋则臣不先知，语战则非臣所率，而上失其制，下受其弊。臣备宰司，民所具瞻，诚恐冒赏之渐自此而兴，推让之风由此而废。&rdquo;固辞，不许。㈢是岁薨，谥曰景侯。㈣子秀嗣。秀薨，子凯嗣。咸熙中，开建五等，以济著勋前朝，改封凯为下蔡子。
</p>
<p>
</p>
<p>㈠列异传曰：济为领军，其妇梦见亡禾槠曰：&ldquo;死生异路，我生时为卿相子孙，今在地下为泰山伍伯，憔悴困辱，不可复言。今太庙西讴士孙阿，今见召为泰山令，原母为白侯，属阿令转我得乐处。&rdquo;言讫，母忽然惊寤，明日以白济。济曰：&ldquo;梦为尔耳，不足怪也。&rdquo;明日暮，复梦曰：&ldquo;我来迎新君，止在庙下。未发之顷，暂得来归。新君明日日中当发，临发多事，不复得归，永辞於此。侯气强，难感悟，故自诉於母，原重启侯，何惜不一试验之？&rdquo;遂道阿之形状，言甚备悉。天明，母重启侯：&ldquo;虽云梦不足怪，此何太m？m亦何惜不一验之？&rdquo;济乃遣人诣太庙下，推问孙阿，果得之，形状证验悉如貉浴＜锰槠曰：&ldquo;几负吾海&rdquo;於是乃见孙阿，具语其事。阿不惧当死，而喜得为泰山令，惟恐济言不信也。曰：&ldquo;若如节下言，阿之原也。不知贤子欲得何职？&rdquo;济曰：&ldquo;随地下乐者与之。&rdquo;阿曰：&ldquo;辄当奉教。&rdquo;乃厚赏之，言讫遣还。济欲速知其验，从领军门至庙下，十步安一人，以传阿消息。辰时传阿心痛，巳时传阿剧，日中传阿亡。济泣曰：&ldquo;虽哀吾褐不幸，且喜亡者有知。&rdquo;后月余，焊蠢从锬冈唬&ldquo;已得转为录事矣。&rdquo;
</p>
<p></p> 