 <p>杜微字国辅，梓潼涪人也。少受学於广汉任安。刘璋辟为从事，以疾去官。及先主定蜀，微常称聋，闭门不出。建兴二年，丞相亮领益州牧，选迎皆妙简旧德，以秦宓为别驾，五梁为功曹，微为主簿。微固辞，X而致之。既致，亮引见微，微自陈谢。亮以微不闻人语，於坐上与书曰：&ldquo;服闻德行，饥渴历时，清浊异流，无缘咨觏。王元泰、李伯仁、王文仪、杨季休、丁君帧⒗钣滥闲值堋⑽闹俦Φ龋每叹高志，未见如旧。猥以空虚，统领贵州，德薄任重，惨惨忧虑。朝廷(主公)今年始十八，天姿仁敏，爱德下士。天下之人思慕汉室，欲与君因天顺民，辅此明主，以隆季兴之功，著勋於竹帛也。以谓贤愚不相为谋，故自割绝，守劳而已，不图自屈也。&rdquo;微自乞老病求归，亮又与书答曰：&ldquo;曹丕篡弑，自立为帝，是犹土龙刍狗之有名也。欲与群贤因其邪伪，以正道灭之。怪君未有相诲，便欲求还於山野。丕又大兴劳役，以向吴、楚。今因丕多务，且以闭境勤农，育养民物，并治甲兵，以待其挫，然后伐之，可使兵不战民不劳而天下定也。君但当以德辅时耳，不责君军事，何为汲汲欲求去乎！&rdquo;其敬微如此。拜为谏议大夫，以从其志。</p><p>五梁者，字德山，犍为南安人也，以儒学节操称。从议郎迁谏议大夫、五官中郎将。</p><p>周群字仲直，巴西阆中人也。父舒，字叔布，少学术於广汉杨厚，名亚董扶、任安。数被徵，终不诣。时人有问：&ldquo;春秋谶曰代汉者当涂高，此何谓也？&rdquo;舒曰：&ldquo;当涂高者，魏也。&rdquo;乡党学者私传其语。群少受学於舒，专心候业。於庭中作小楼，家富多奴，常令奴更直於楼上视天灾，才见一气，即白群，群自上楼观之，不避晨夜。故凡有气候，无不见之者，是以所言多中。州牧刘璋，辟以为师友从事。㈠先主定蜀，署儒林校尉。先主欲与曹公争汉中，问群，群对曰：&ldquo;当得其地，不得其民也。若出偏军，必不利，当戒慎之！&rdquo;时州后部司马蜀郡张裕亦晓占候，而天才过群，㈡谏先主曰：&ldquo;不可争汉中，军必不利。&rdquo;先主竟不用裕言，果得地而不得民也。遣将军吴兰、雷铜等入武都，皆没不还，悉如群言。於是举群茂才。</p><p>㈠续汉书曰：建安七年，越`有男子化为女人，时群言哀帝时亦有此，将易代之祥也。至二十五年，献帝果封于山阳。十二年十月，有星孛于鹑尾，荆州分野，群以为荆州牧将死而失土。明年秋，刘表卒，曹公平荆州。十七年十二月，星孛于五诸侯，群以为西方专据土地者皆将失土。是时，刘璋据益州，张鲁据汉中，韩遂据凉州，宋建据⒑薄Ｃ髂甓，曹公遣偏将击凉州。十九年，获宋建，韩遂逃于羌中，被杀。其年秋，璋失益州。二十年秋，曹公攻汉中，张鲁降。</p><p>㈡裕字南和。</p><p>裕又私语人曰：&ldquo;岁在庚子，天下当易代，刘氏祚尽矣。主公得益州，九年之后，寅卯之间当失之。&rdquo;人密白其言。初，先主与刘璋会涪时，裕为璋从事，侍坐。其人饶须，先主嘲之曰：&ldquo;昔吾居涿县，特多毛姓，东西南北皆诸毛也，涿令称曰&lsquo;诸毛绕涿居乎&rsquo;！&rdquo;裕即答曰：&ldquo;昔有作上党潞长，迁为涿令(涿令)者，去官还家，时人与书，欲署潞则失涿，欲署涿则失潞，乃署曰&lsquo;潞涿君&rsquo;。&rdquo;先主无须，故裕以此及之。先主常衔其不逊，加忿其漏言，乃显裕谏争汉中不验，下狱，将诛之。诸葛亮表请其罪，先主答曰：&ldquo;芳兰生门，不得不I。&rdquo;裕遂弃市。后魏氏之立，先主之薨，皆如裕所刻。又晓相术，每举镜视面，自知刑死，未尝不扑之於地也。</p><p>群卒，子巨颇传其术。</p><p>杜琼字伯瑜，蜀郡成都人也。少受学於任安，精究安术。刘璋时辟为从事。先主定益州，领牧，以琼为议曹从事。后主践阼，拜谏议大夫，迁左中郎将、大鸿胪、太常。为人静默少言，阖门自守，不与世事。蒋琬、费t等皆器重之。虽学业入深，初不视天文有所论说。后进通儒谯周常问其意，琼答曰：&ldquo;欲明此术甚难，须当身视，识其形色，不可信人也。晨夜苦剧，然后知之，复忧漏泄，不如不知，是以不复视也。&rdquo;周因问曰：&ldquo;昔周徵君以为当涂高者魏也，其义何也？&rdquo;琼答曰：&ldquo;魏，阙名也，当涂而高，圣人取类而言耳。&rdquo;又问周曰：&ldquo;宁复有所怪邪？&rdquo;周曰：&ldquo;未达也。&rdquo;琼又曰：&ldquo;古者名官职不言曹；始自汉已来，名官尽言曹，使言属曹，卒言侍曹，此殆天意也。&rdquo;琼年八十余，延熙十三年卒。著韩诗章句十余万言，不教诸子，内学无传业者。周缘琼言，乃触类而长之曰：&ldquo;春秋传著晋穆侯名太子曰仇，弟曰成师。师服曰：&lsquo;异哉君之名子也！嘉耦曰妃，怨偶曰仇，今君名太子曰仇，弟曰成师，始兆乱矣，兄其替乎？&rsquo;其后果如服言。及汉灵帝名二子曰史侯、董侯，既立为帝，后皆免为诸侯，与师服言相似也。先主讳备，其训具也，后主讳禅，其训授也，如言刘已具矣，当授与人也；意者甚於穆侯、灵帝之名子。&rdquo;后宦人黄皓弄权於内，景耀五年，宫中大树无故自折，周深忧之，无所与言，乃书柱曰：&ldquo;众而大，期之会，具而授，若何复？&rdquo;言曹者众也，魏者大也，众而大，天下其当会也。具而授，如何复有立者乎？蜀既亡，咸以周言为验。周曰：&ldquo;此虽己所推寻，然有所因，由杜君之辞而广之耳，殊无神思独至之异也。&rdquo;</p><p>许慈字仁笃，南阳人也。师事刘熙，善郑氏学，治易、尚书、三礼、毛诗、论语。建安中，与许靖等俱自交州入蜀。时又有魏郡胡潜，字公兴，不知其所以在益土。潜虽学不沾洽，然卓荦强识，祖宗制度之仪，丧纪五服之数，皆指掌画地，举手可采。先主定蜀，承丧乱历纪，学业衰废，乃鸠合典籍，沙汰众学，慈、潜并为学士，与孟光、来敏等典掌旧文。值庶事草创，动多疑议，慈、潜更相克伐，谤忿争，形於声色；书籍有无，不相通借，时寻楚挞，以相震g。g，虚晚反。其矜己妒彼，乃至於此。先主愍其若斯，群僚大会，使倡家假为二子之容。迤渌香抑状，酒酣乐作，以为嬉戏，初以辞义相难，终以刀杖相屈，用感切之。潜先没，慈后主世稍迁至大长秋，卒。㈠子勋传其业，复为博士。</p><p>㈠孙盛曰：蜀少人士，故慈、潜等并见载述。</p><p>孟光字孝裕，河南洛阳人，汉太尉孟郁之族。㈠灵帝末为讲部吏。献帝迁都长安，遂逃入蜀，刘焉父子待以客礼。博物识古，无书不览，尤锐意三史，长於汉家旧典。好公羊春秋而讥呵左氏，每与来敏争此二义，光常DD咋。D音奴交反。音休袁反。咋音徂格反。先主定益州，拜为议郎，与许慈等并掌制度。后主践阼，为符节令、屯骑校尉、长乐少府，迁大司农。延熙九年秋，大赦，光於众中责大将军费t曰：&ldquo;夫赦者，偏枯之物，非明世所宜有也。衰弊穷极，必不得已，然后乃可权而行之耳。今主上仁贤，百僚称职，有何旦夕之危，倒悬之急，而数施非常之恩，以惠奸宄之恶乎？又鹰隼始击，而更原宥有罪，上犯天时，下违人理。老夫耄朽，不达治体，窃谓斯法难以经久，岂具瞻之高美，所望於明德哉！&rdquo;t但顾谢qe而已。光之指摘痛痒，多如是类，故执政重臣，心不能悦，爵位不登；每直言无所回避，为代所嫌。太常广汉镡承、㈡光禄勋河东裴俊等，年资皆在光后，而登据上列，处光之右，盖以此也。㈢</p><p>㈠续汉书曰：郁，中常侍孟贲之弟。</p><p>㈡华阳国志曰：承字公文，历郡守少府。</p><p>㈢傅撑崾霞壹窃唬嚎∽址钕龋魏尚书令潜弟也。俊姊夫为蜀中长史，俊送之，时年十余岁，遂遭汉末大乱，不复得还。既长知名，为蜀所推重也。子越，字令绪，为蜀督军。蜀破，迁还洛阳，拜议郎。</p><p>后进文士秘书郎S正数从光谘访，光问正太子所习读并其情性好尚，正答曰：&ldquo;奉亲虔恭，夙夜匪懈，有古世子之风；接待群僚，举动出於仁恕。&rdquo;光曰：&ldquo;如君所道，皆家户所有耳；吾今所问，欲知其权略智调何如也。&rdquo;正曰：&ldquo;世子之道，在於承志竭欢，既不得妄有所施为，且智调藏於胸怀，权略应时而发，此之有无，焉可豫设也？&rdquo;光解正慎宜，不为放谈，乃曰：&ldquo;吾好直言，无所回避，每弹射利病，为世人所讥嫌；(疑)省君意亦不甚好吾言，然语有次。今天下未定，智意为先，智意虽有自然，然(不)〔亦〕可力强致也。此储君读书，宁当逦岬冉吡Σ┦兑源访问，如傅士探策讲试以求爵位邪！当务其急者。&rdquo;正深谓光言为然。后光坐事免官，年九十余卒。</p><p>来敏字敬达，义阳新野人，来歙之后也。父艳，为汉司空。㈠汉末大乱，敏随姊(夫)奔荆州，姊夫黄琬是刘璋祖母之侄，故璋遣迎琬妻，敏遂俱与姊入蜀，常为璋宾客。涉猎书籍，善左氏春秋，尤精於仓、雅训诂，好是正文字。先主定益州，署敏典学校尉，及立太子，以为家令。后主践阼，为虎贲中郎将。丞相亮住汉中，请为军祭酒、辅军将军，坐事去职。㈡亮卒后，还成都为大长秋，又免，后累迁为光禄大夫，复坐过黜。前后数贬削，皆以语言不节，举动违常也。时孟光亦以枢机不慎，议论于时，然犹愈於敏，俱以其耆宿学士见礼於世。而敏荆楚名族，东宫旧臣，特加优待，是故废而复起。后以敏为执慎将军，欲令以官重自警戒也。年九十七，景耀中卒。子忠，亦博览经学，有敏风，与尚书向充等并能协赞大将军姜维。维善之，以为参军。</p><p>㈠华峤后汉书曰：艳好学下士，开馆养徒众。少历显位，灵帝时位至司空。</p><p>㈡亮集有教曰：&ldquo;将军来敏对上官显言&lsquo;新人有何功德而夺我荣资与之邪？诸人共憎我，何故如是&rsquo;？敏年老狂悖，生此怨言。昔成都初定，议者以为来敏乱群，先帝以新定之际，故遂含容，无所礼用。后刘子初选以为太子家令，先帝不悦而不忍拒也。后主〔上〕既位，吾於知人，遂复擢为将军祭酒，违议者之审见，背先帝所疏外，自谓能以敦厉薄俗，帅之以义。今既不能，表退职，使闭门思愆。&rdquo;</p><p>尹默字思潜，梓潼涪人。益部多贵今文而不崇章句，默知其不博，乃远游荆州，从司马德操、宋仲子等受古学。皆通诸经史，又专精於左氏春秋，自刘歆条例，郑众、贾逵父子、陈元、(方)服虔注说，咸略诵述，不复按本。先主定益州，领牧，以为劝学从事，及立太子，以默为仆，(射)以左氏传授后主。后主践阼，拜谏议大夫。丞相亮住汉中，请为军祭酒。亮卒，还成都，拜太中大夫，卒。子宗传其业，为博士。㈠</p><p>㈠宋仲子后在魏。</p><p>魏略曰：其子与魏讽谋反，伏诛。魏太子答王朗书曰：&ldquo;昔石厚与州吁游，父F知其与乱；韩子昵田苏，穆子知其好仁：故君子游必有方，居必就士，诚有以也。嗟乎！宋忠无石子先识之明，老罹此祸。今虽欲愿行灭亲之诛，立纯臣之节，尚可得邪！&rdquo;</p><p>李N字钦仲，梓潼涪人也。父仁，字德贤，与同县尹默俱游荆州，从司马徽、宋忠等学。N具传其业，又从默讲论义理，五经、诸子，无不该览，加博好技艺，算术、卜数、医药、弓弩、机械之巧，皆致思焉。始为州书佐、尚书令史。延熙元年，后主立太子，以N为庶子，迁为仆。(射)转中散中大夫、右中郎将，犹侍太子。太子爱其多知，甚悦之。然体轻脱，好戏啁，故世不能重也。著古文易、尚书、毛诗、三礼、左氏传、太玄指归，皆依准贾、马，异於郑玄。与王氏殊隔，初不见其所述，而意归多同。景耀中卒。时又有汉中陈术，字申伯，亦博学多闻，著释问七篇、益部耆旧传及志，位历三郡太守。</p><p>谯周字允南，巴西西充国人也。父岍，字荣始，治尚书，兼通诸经及图、纬。州郡辟请，皆不应，州就假师友从事。周幼孤，与母兄同居。既长，耽古笃学，家贫未尝问产业，诵读典籍，欣然独笑，以忘寝食。研精六经，尤善书札。颇晓天文，而不以留意；诸子文章非心所存，不悉遍视也。身长八尺，体貌素朴，性推诚不饰，无造次辩论之才，然潜识内敏。</p><p>建兴中，丞相亮领益州牧，命周为劝学从事。㈠亮卒於敌庭，周在家闻问，即便奔赴，寻有诏书禁断，惟周以速行得达。大将军蒋琬领刺史，徙为典学从事，总州之学者。</p><p>㈠蜀记曰：周初见亮，左右皆笑。既出，有司请推笑者，亮曰：&ldquo;孤尚不能忍，况左右乎！&rdquo;</p><p>后主立太子，以周为仆，转家令。时后主颇出游观，增广声乐。周上疏谏曰：&ldquo;昔王莽之败，豪杰并起，跨州据郡，欲弄神器，於是贤才智士思望所归，未必以其势之广狭，惟其德之薄厚也。是故於时更始、公孙述及诸有大众者多已广大，然莫不快情恣欲，怠於为善，游猎饮食，不恤民物。世祖初入河北，冯异等劝之曰：&lsquo;当行人所不能为。&rsquo;遂务理冤狱，节俭饮食，动遵法度，故北州歌叹，声布四远。於是邓禹自南阳追之，吴汉、寇恂未识世祖，遥闻德行，遂以权计举渔阳、上谷突骑迎于广阿。其余望风慕德者邳肜、耿纯、刘植之徒，至于舆病赍棺，H负而至者，不可胜数，故能以弱为强，屠王郎，吞铜马，折赤眉而成帝业也。及在洛阳，尝欲小出，车驾已御，期谏曰：&lsquo;天下未宁，臣诚不原陛下细行数出。&rsquo;即时还车。及征隗嚣，颍川盗起，世祖还洛阳，但遣寇恂往，恂曰：&lsquo;颍川以陛下远征，故奸猾起叛，未知陛下还，恐不时降；陛下自临，颍川贼必即降。&rsquo;遂至颍川，竟如恂言。故非急务，欲小出不敢，至於急务，欲自安不为，故帝者之欲善也如此！故传曰&lsquo;百姓不徒附&rsquo;，诚以德先之也。今汉遭厄运，天下三分，雄哲之士思望之时也。陛下天姿至孝，丧逾三年，言及陨涕，虽曾闵不过也。敬贤任才，使之尽力，有逾成康。故国内和一，大小戮力，臣所不能陈。然臣不胜大愿，愿复广人所不能者。夫n大重者，其用力苦不众，拔大艰者，其善术苦不广，且承事宗庙者，非徒求福v，所以率民尊上也。至於四时之祀，或有不临，池苑之观，或有仍出，臣之愚滞，私不自安。夫忧责在身者，不暇尽乐，先帝之志，堂构未成，诚非尽乐之时。愿省减乐官、后宫所增造，但奉先帝所施，下为子孙节俭之教。&rdquo;徙为中散大夫，犹侍太子。</p><p>于时军旅数出，百姓瘁，周与尚书令陈祗论其利害，退而书之，谓之仇国论。其辞曰：&ldquo;因余之国小，而肇建之国大，并争於世而为仇敌。因余之国有高贤卿者，问於伏愚子曰：&lsquo;今国事未定，上下劳心，往古之事，能以弱胜强者，其术何如？&rsquo;伏愚子曰：&lsquo;吾闻之，处大无患者a多慢，处小有忧者a思善；多慢则生乱，思善则生治，理之常也。故周文养民，以少取多，勾践恤众，以弱毙强，此其术也。&rsquo;贤卿曰：&lsquo;曩者项强汉弱，相与战争，无日宁息，然项羽与汉约分鸿沟为界，各欲归息民；张良以为民志既定，则难动也，寻帅追羽，终毙项氏，岂必由文王之事乎？肇建之国方有疾M，我因其隙，陷其边陲，觊增其疾而毙之也。&rsquo;伏愚子曰：&lsquo;当殷、周之际，王侯世尊，君臣久固，民习所专；深根者难拔，据固者难迁。当此之时，虽汉祖安能杖剑鞭马而取天下乎？当秦罢侯置守之后，民疲秦役，天下土崩，或岁改主，或月易公，鸟惊兽骇，莫知所从，於是豪强并争，虎裂狼分，疾博者获多，迟后者见吞。今我与肇建皆传国易世矣，既非秦末鼎沸之时，实有六国并据之势，故可为文王，难为汉祖。夫民疲劳则骚扰之兆生，上慢下暴则瓦解之形起。谚曰：&ldquo;射幸数跌，不如审发。&rdquo;是故智者不为小利移目，不为意似改步，时可而后动，数合而后举，故汤、武之师不再战而克，诚重民劳而度时审也。如遂极武黩征，土崩势生，不幸遇难，虽有智者将不能谋之矣。若乃奇变纵横，出入无间，冲波截辙，超谷越山，不由舟楫而济盟津者，我愚子也，实所不及。&rsquo;&rdquo;</p><p>后迁光禄大夫，位亚九列。周虽不与政事，以儒行见礼，时访大议，辄据经以对，而后生好事者亦咨问所疑焉。</p><p>景耀六年冬，魏大将军邓艾克江由，长驱而前。而蜀本谓敌不便至，不作城守调度，及闻艾已入阴平，百姓扰扰，皆迸山野，不可禁制。后主使群臣会议，计无所出。或以为蜀之与吴，本为和国，宜可奔吴；或以为南中七郡，阻险斗绝，易以自守，宜可奔南。惟周以为：&ldquo;自古已来，无寄他国为天子者也，今若入吴，固当臣服。且政理不殊，则大能吞小，此数之自然也。由此言之，则魏能并吴，吴不能并魏明矣。等为小称臣，孰与为大，再辱之耻，何与一辱？且若欲奔南，则当早为之计，然后可果；今大敌以近，祸败将及，群小之心，无一可保？恐发足之日，其变不测，何至南之有乎！&rdquo;群臣或难周曰：&ldquo;今艾以不远，恐不受降，如之何？&rdquo;周曰：&ldquo;方今东吴未宾，事势不得不受，(之受)〔受之〕之后，不得不礼。若陛下降魏，魏不裂土以封陛下者，周请身诣京都，以古义争之。&rdquo;众人无以易周之理。</p><p>后主犹疑於入南，周上疏曰：&ldquo;或说陛下以北兵深入，有欲适南之计，臣愚以为不安。何者？南方远夷之地，平常无所供为，犹数反叛，自丞相亮南征，兵势逼之，穷乃幸从。是后供出官赋，取以给兵，以为愁怨，此患国之人也。今以穷迫，欲往依恃，恐必复反叛，一也。北兵之来，非但取蜀而已，若奔南方，必因人势衰，及时赴追，二也。若至南方，外当拒敌，内供服御，费用张广，他无所取，耗损诸夷必甚，甚必速叛，三也。昔王郎以邯郸僭号，时世祖在信都，畏逼於郎，欲弃还关中。邳肜谏曰：&lsquo;明公西还，则邯郸城民不肯捐父母，背城主，而千里送公，其亡叛可必也。&rsquo;世祖从之，遂破邯郸。今北兵至，陛下南行，诚恐邳肜之言复信於今，四也。原陛下早为之图，可获爵土；若遂适南，势穷乃服，其祸必深。易曰：&lsquo;亢之为言，知得而不知丧，知存而不知亡；知得失存亡而不失其正者，其惟圣人乎！&rsquo;言圣人知命而不苟必也。故尧、舜以子不善，知天有授，而求授人；子虽不肖，祸尚未萌，而迎授与人，况祸以至乎！故微子以殷王之昆，面缚衔璧而归武王，岂所乐哉，不得已也。&rdquo;於是遂从周策。刘氏无虞，一邦蒙赖，周之谋也。㈠</p><p>㈠孙绰评曰：谯周说后主降魏，可乎？曰：自为天子而乞降请命，何耻之深乎！夫为社稷死则死之，为社稷亡则亡之。先君正魏之篡，不与同天矣。推过於其父，a首而事雠，可谓苟存，岂大居正之道哉！</p><p></p> 