 <p>平原太守刘取印囊及山鸡毛著器中，使筮。辂曰：&ldquo;内方外圆，五色成文，含宝守信，出则有章，此印囊也。高岳岩岩，有鸟朱身，羽翼玄黄，鸣不失 晨，此山鸡毛也。&rdquo;曰：&ldquo;此郡官舍，连有变怪，使人恐怖，其理何由？&rdquo;辂曰：&ldquo;或因汉末之乱，兵马扰攘，军尸流血，@染丘山，故因e夕，多有怪形也。明 府道德高妙，自天v之，原安百禄，以光休宠。&rdquo;㈠</p><p>㈠辂别传曰：故郡将刘字令元，清和有思理，好易而不能精。与辂相见，意甚喜欢，自说注易向讫也。辂言：&ldquo;今明府欲劳不世之神，经纬大道，诚富 美之秋。然辂以为注易之急，急於水火；水火之难，登时之验，易之清浊，延于万代，不可不先定其神而后垂明思也。自旦至今，听采圣论，未有易之一分，易安可 注也！辂不解古之圣人，何以处乾位於西北，坤位於西南。夫乾坤者天地之象，然天地至大，为神明君父，覆载万物，生长无首，何以安处二位与六卦同列？乾之象 彖曰：&lsquo;大哉乾元，万物资始，乃统天。&rsquo;夫统者，属也，尊莫大焉，何由有别位也？&rdquo;依易系词，诸为之理以为注，不得其要。辂寻声下难，事皆穷析。曰： &ldquo;夫乾坤者，易之祖宗，变化之根源，今明府论清浊者有疑，疑则无神，恐非注易之符也。&rdquo;辂於此为论八卦之道及爻象之精，大论开廓，众化相连。所解者，皆 以为妙，所不解者，皆以为神。自说：&ldquo;欲注易八年，用思勤苦，历载靡宁，定相得至论，此才不及易，不爱久劳，喜承雅言，如此相为高枕偃息矣。&rdquo;欲从辂学射 覆，辂言：&ldquo;今明府以虚神於注易，亦宜绝思於灵蓍。灵蓍者，二仪之明数，阴阳之幽契，施之於道则定天下吉凶，用之於术则收天下豪纤。纤微，未可以为易 也。&rdquo;曰：&ldquo;以为术者易之近数，欲求其端耳。若如来论，何事於斯？&rdquo;留辂五日，不遑恤官，但共清谭。自言：&ldquo;数与何平叔论易及老、庄之道，至於精神遐 流，与化周旋，清若金水，郁若山林，非君侣也。&rdquo;又曰：&ldquo;此郡官舍，连有变怪，变怪多形，使人怖恐，君似当达此数者，其理何由也。&rdquo;辂言：&ldquo;此郡所以名 平原者，本有原，山无木石，与地自然；含阴不能吐云，含阳不能激风，阴阳虽弱，犹有微神；微神不真，多聚凶奸，以类相求，魍魉成群。或因汉末兵马扰攘，军 尸流血，@染丘岳，强魂相感，变化无常，故因昏夕之时，多有怪形也。昔夏禹文明，不怪於黄龙，周武信时，不惑於暴风，今明府道德高妙，神不惧妖，自天v 之，吉无不利，原安百禄以光休宠也。&rdquo;曰：&ldquo;听雅论为近其理，每有变怪，辄闻鼓角声音，或见弓剑形象。夫以土山之精，伯有之魂，实能合会，干犯明灵 也。&rdquo;问辂：&ldquo;易言刚健笃实，辉光日新，斯为同不也？&rdquo;辂曰：&ldquo;不同之名，朝旦为辉，日中为光。&rdquo;</p><p>晋诸公赞曰：本名炎，犯晋太子讳，改为。位至太子仆。子粹，字纯嘏，侍中。次宏，字终嘏，太常。次汉，字仲嘏，光禄大夫。汉清冲有贵识，名亚乐广。宏子咸，徐州刺吏。次耽，晋陵内史。耽子恢，字真长，尹丹杨，为中兴名士也。</p><p>清河令徐季龙使人行猎，令辂筮其所得。辂曰：&ldquo;当获小兽，复非食禽，虽有爪牙，微而不强，虽有文章，蔚而不明，非虎非雉，其名曰狸。&rdquo;猎人暮 归，果如辂言。季龙取十三种物，著大箧中，使辂射。云：&ldquo;器中藉藉有十三种物。&rdquo;先说鸡子，后道蚕蛹，遂一一名之，惟以梳为枇耳。㈠</p><p>㈠辂别传曰：清河令徐季龙，字开明，有才机。与辂相见，共论龙动则景云起，虎啸则谷风至，以为火星者龙，参星者虎，火出则云应，参出则风到，此 乃阴阳之感化，非龙虎之所致也。辂言：&ldquo;夫论难当先审其本，然后求其理，理失则机谬，机谬则荣辱之主。若以参星为虎，则谷风更为寒霜之风，寒霜之风非东风 之名。是以龙者阳精，以潜为阴，幽灵上通，和气感神，二物相扶，故能兴云。夫虎者，阴精而居於阳，依木长啸，动於巽林，二气相感，故能运风。若磁石之取 铁，不见其神而金自来，有徵应以相感也。况龙有潜飞之化，虎有文明之变，招云召风，何足为疑？&rdquo;季龙言：&ldquo;夫龙之在渊，不过一井之底，虎之悲啸，不过百步 之中，形气浅弱，所通者近，何能氵剽景云而驰东风？&rdquo;辂言：&ldquo;君不见阴阳燧在掌握之中，形不出手，乃上引太阳之火，下引太阴之水，嘘吸之间，烟景以集。苟 精气相感，县象应乎二燧；苟不相感，则二女同居，志不相得。自然之道，无有远近。&rdquo;季龙言：&ldquo;世有军事，则感鸡雉先鸣，其道何由？复有他占，惟在鸡雉而 巳？&rdquo;辂言：&ldquo;贵人有事，其应在天，在天则日月星辰也。兵动民忧，其应在物，在物则山林鸟兽也。夫鸡者兑之畜，金者兵之精，雉者离之鸟，兽者武之神，故太 白扬辉则鸡鸣，荧惑流行则雉惊，各感数而动。又兵之神道，布在六甲，六甲推移，其占无常。是以晋柩牛椋果有西军，鸿嘉石鼓，鸣则有兵，不专近在於鸡雉 也。&rdquo;季龙言：&ldquo;鲁昭公八年，有石言於晋，师旷以为作事不时，怨动於民，则有非言之物而言，於理为合不？&rdquo;辂言：&ldquo;晋平奢泰，崇饰宫室，斩伐林木，残破 金石，民力既尽，怨及山泽，神痛人感，二精并作，金石同气，则兑为口舌，口舌之妖，动于灵石。传曰轻百姓，饰城郭，则金不从革，此之谓也。&rdquo;季龙钦嘉，留 辂经数日。辂占猎既验，季龙曰：&ldquo;君虽神妙，但不多藏物耳，何能皆得之？&rdquo;辂言：&ldquo;吾与天地参神，蓍龟通灵，抱日月而游杳冥，极变化而览未然，况兹近物， 能蔽聪明？&rdquo;季龙大笑，&ldquo;君既不谦，又念穷在近矣。&rdquo;辂言：&ldquo;君尚未识谦言，焉能论道？夫天地者则乾坤之卦，蓍龟者则卜筮之数，日月者离坎之象，变化者阴 阳之爻，杳冥者神化之源，未然者则幽冥之先，此皆周易之纪纲，何仆之不谦？&rdquo;季龙於是取十三种物，欲以穷之，辂射之皆中。季龙乃叹曰：&ldquo;作者之谓圣，述者 之谓明，岂此之谓乎！&rdquo;</p><p>辂随军西行，过丘俭墓下，倚树哀吟，精神不乐。人问其故，辂曰：&ldquo;林木虽茂，无形可久；碑诔虽美，无后可守。玄武藏头，苍龙无足，白虎衔尸， 朱雀悲哭，四危以备，法当灭族。不过二载，其应至矣。&rdquo;卒如其言。后得休，过清河倪太守。时天旱，倪问辂雨期，辂曰：&ldquo;今夕当雨。&rdquo;是日D燥，昼无形似， 府丞及令在坐，咸谓不然。到鼓一中，星月皆没，风云并起，竟成快雨。於是倪盛主人礼，共为欢乐。㈠</p><p>㈠辂别传曰：辂与倪清河相见，既刻雨期，倪犹未信。辂曰：&ldquo;夫造化之所以为神，不疾而速，不行而至。十六日壬子，直满，毕星中已有水气，水气之 发，动於卯辰，此必至之应也。又天昨檄召五星，宣布星符，刺下东井，告命南箕，使召雷公、电母、风伯、雨师，群岳吐阴，众川激精，云汉垂泽，蛟龙含灵， 抑斓纾吐咀杳冥，殷殷雷声，嘘吸雨灵，习习谷风，六合皆同，唾之间，品物流形。天有常期，道有自然，不足为难也。&rdquo;倪曰：&ldquo;谭高信寡，相为忧之。&rdquo;於 是便留辂，往请府丞及清河令。若夜雨者当为啖二百斤犊肉，若不雨当住十日。辂曰：&ldquo;言念费损！&rdquo;至日向暮，了无云气，众人并嗤辂。辂言：&ldquo;树上已有少女微 风，树间又有阴鸟和鸣。又少男风起，众鸟和翔，其应至矣。&rdquo;须臾，果有艮风鸣鸟。日未入，东南有山云楼起。黄昏之后，雷声动天。到鼓一中，星月皆没，风云 并兴，玄气四合，大雨河倾。倪调辂言：&ldquo;误中耳，不为神也。&rdquo;辂曰：&ldquo;误中与天期，不亦工乎！&rdquo;</p><p>正元二年，弟辰谓辂曰：&ldquo;大将军待君意厚，冀当富贵乎？&rdquo;辂长叹曰：&ldquo;吾自知有分直耳，然天与我才明，不与我年寿，恐四十七八间，不见女嫁喝 妇也。若得免此，欲作洛阳令，可使路不拾遣，⒐牟幻。但恐至太山治鬼，不得治生人，如何！&rdquo;辰问其故，辂曰：&ldquo;吾额上无生骨，眼中无守精，鼻无梁柱，脚 无天根，背无三甲，腹无三壬，此皆不寿之验。又吾本命在寅，加月食夜生。天有常数，不可得讳，但人不知耳。吾前后相当死者过百人，略无错也。&rdquo;是岁八月， 为少府丞。明年二月卒，年四十八。㈠</p><p>㈠辂别传曰：既有明才，遭朱阳之运，于时名势赫奕，若火猛风疾。当涂之士，莫不枝附叶连。宾客如云，无多少皆为设食。宾无贵贱，候之以礼。京城 纷纷，非徒归其名势而已，然亦怀其德焉。向不夭命，辂之荣华，非世所测也。弟辰尝欲从辂学卜及仰观事，辂言：&ldquo;卿不可教耳。夫卜非至精不能见其数，非至妙 不能睹其道，孝经、诗、论，足为三公，无用知之也。&rdquo;於是遂止。子弟无能传其术者。辰叙曰：&ldquo;夫晋、魏之士，见辂道术神妙，占候无错，以为有隐书及象甲之 数。辰每观辂书传，惟有易林、风角及鸟鸣、仰观星书三十余卷，世所共有。然辂独在少府官舍，无家人子弟随之，其亡没之际，好奇不哀丧者，盗辂书，惟余易 林、风角及鸟鸣书还耳。夫术数有百数十家，其书有数千卷，书不少也。然而世鲜名人，皆由无才，不由无书也。裴冀州、何、邓二尚书及乡里刘太常、颍川兄弟， 以辂禀受天才，明阴阳之道，吉凶之情，一得其源，遂涉其流，亦不为难，常归服之。辂自言与此五君共语使人精神清发，昏不暇寐。自此以下，殆白日欲寝矣。又 自言当世无所原，欲得与鲁梓慎、郑裨灶、晋卜偃、宋子韦、楚甘公、魏石申共登灵台，披神图，步三光，明灾异，运蓍龟，决狐疑，无所复恨也。辰不以浅，得 因孔怀之亲，数与辂有所谘论。至於辨人物，析臧否，说近义，弹曲直，拙而不工也。若敷皇、羲之典，扬文、孔之辞，周流五曜，经纬三度，口满声溢，微言风 集，若仰眺飞鸿，漂漂兮景没，若俯临深溪，杳杳兮精绝；恳怨ツ眩而失其端，欲受学求道，寻以迷昏，无不扼腕椎指，追响长叹也。昔京房虽善卜及风律之占， 卒不免祸，而辂自知四十八当亡，可谓明哲相殊。又京房目见遘谗之党，耳听青蝇之声，面谏不从，而犹道路纷纭。辂处魏、晋之际，藏智以朴，卷舒有时，妙不见 求，愚不见遗，可谓知几相邈也。京房上不量万乘之主，下不避佞谄之徒，欲以天文、洪范，利国利身，困不能用，卒陷大刑，可谓枯龟之余智，膏烛之末景，岂不 哀哉！世人多以辂畴之京房，辰不敢许也。至於仰察星辰，俯定吉凶，远期不失年岁，近期不失日月，辰以甘、石之妙不先也。射覆名物，见术流速，东方朔不过 也。观骨形而审贵贱，览形色而知生死，许负、唐举不超也。若夫疏风气而探微候，听鸟鸣而识神机，亦一代之奇也。向使辂官达，为宰相大臣，膏腴流於明世，华 曜列乎竹帛，使幽验皆举，秘言不遗，千载之后，有道者必信而贵之，无道者必疑而怪之；信者以妙过真，夫妙与神合者，得神无所惑也。恨辂才长命短，道贵时 贱，亲贤遐潜，不宣於良史，而为鄙弟所见追述，既自浊，又从来久远，所载卜占事，虽不识本卦，捃拾残余，十得二焉。至於仰观灵曜，说魏、晋兴衰，及五运 浮沉，兵革灾异，十不收一。无源何以成河？无根何以垂荣？虽秋菊可采，不及春英，临文慷慨，伏用哀惭。将来君子，幸以高明求其义焉。往孟荆州为列人典农， 尝问亡兄，昔东方朔射覆得何卦，正知守宫、蜥蜴二物者。亡兄於此为安卦生象，辞喻交错，微义豪起，变化相推，会於辰巳，分别龙蛇，各使有理。言绝之后，孟 荆州长叹息曰：&lsquo;吾闻君论，精神腾跃，殆欲飞散，何其汪汪乃至於斯邪！&rsquo;&rdquo;</p><p>臣松之案：辰所称乡里刘太常者，谓刘也。辰撰辂传，时为太常，颍川则弟智也。、智并以儒学为名，无能言之。世语称博辩，犹不足以并 裴、何之流也。又案辂自说，云&ldquo;本命在寅&rdquo;，则建安十五年生也。至正始九年，应三十九，而传云三十六，以正元三年卒，应四十七，传云四十八，皆为不相应 也。近有阎续伯者，名缵，该微通物，有良史风。为天下补缀遗脱，敢以所闻列于篇左。皆从受之於大人先哲，足以取信者，冀免虚诬之讥云尔。尝受辰传所谓刘太 常者曰：&ldquo;辂始见闻，由於为邻妇卜亡牛，云当在西面穷墙中，县头上向。教妇人令视诸丘冢中，果得牛。妇人因以为藏己牛，告官案验，乃知以术知，故裴冀州遂 闻焉。&rdquo;又云：&ldquo;路中小人失妻者，辂为卜，教使明旦於东阳城门中伺担豚人牵与共斗。具如其言，豚逸走，即共追之。豚入人舍，突破主人Y，妇从Y中出。&rdquo;刘 侯云甚多此类，辰所载才十一二耳。刘侯云：&ldquo;辰，孝廉才也。&rdquo;中书令史纪玄龙，辂乡里人，云&ldquo;辂在田舍，尝候远邻，主人患数失火。辂卜，教使明日於南陌上 伺，当有一角巾诸生，驾黑牛故车，必引留，为设宾主，此能消之。即从辂戒。诸生有急求去，不听，遂留当宿，意大不安，以为图己。主人罢入，生乃把刀出门， 倚两薪积间，侧立假寐。焱有一小物直来过前，如兽，手中持火，以口吹之。生惊，举刀斫，正断要，视之则狐。自此主人不复有灾。&rdquo;前长广太守陈承v口受城 门校尉华长骏语云：&ldquo;昔其父为清河太守时，召辂作吏，骏与少小，后以乡里，遂加恩意，常与同载周旋，具知其事。云诸要验，三倍於传。辰既短才，又年县小， 又多在田舍，故益不详。辰仕宦至州主簿、部从事，太康之初物故。&rdquo;骏又云：&ldquo;辂卜亦不悉中，十得七八，骏问其故，辂云：&lsquo;理无差错，来卜者或言不足以宣事 实，故使尔。&rsquo;华城门夫人者，魏故司空涿郡卢公女也，得疾，连年不差。华家时居西城下南缠里中，三厩在其东南。辂卜当有师从东方来，自言能治，便听使之， 必得其力。后无何，有南征厩驺，当充甲卒，来诣卢公，占能治女郎。公即表请留之，专使其子将诣华氏疗疾，初用散药，后复用丸治，寻有效，即奏除驺名，以补 太医。&rdquo;又云：&ldquo;随辂父在利漕时，有治下屯民捕鹿者，其晨行还，见毛血，人取鹿处来诣厩告辂，辂为卦语云：&lsquo;此有盗者，是汝东巷中第三家也。汝径往门前， 伺无人时，取一瓦子，密发其碓屋东头第七椽，以瓦著下，不过明日食时，自送还汝。&rsquo;其夜，盗者父病头痛，壮热烦疼，然亦来诣辂卜。辂为发祟，盗者具服。辂 令担皮肉藏还者故处，病当自愈。乃密教鹿主往取。又语使复往如前，举椽弃瓦。盗父病差。又都尉治内史有失物者，辂使明晨於寺门外看，当逢一人，使指天画 地，举手四向，自当得之。暮果获於故处矣。&rdquo;</p><p>评曰：华佗之医诊，杜夔之声乐，朱建平之相术，周宣之相梦，管辂之术筮，诚皆玄妙之殊巧，非常之绝技矣。昔史迁著扁鹊、仓公、日者之传，所以广异闻而表奇事也。故存录云尔。</p> 