 <p>文帝黄初七年，年四十，病困，谓左右曰：&ldquo;建平所言八十，谓昼夜也，吾其决矣。&rdquo;顷之，果崩。夏侯威为贾荽淌罚年四十九，十二月上旬得疾，念 建平之言，自分必死，豫作遗令及送丧之备，咸使素办。至下旬转差，垂以平复。三十日日昃，请纪纲大吏设酒，曰：&ldquo;吾所苦渐平，明日鸡鸣，年便五十，建平之 戒，真必过矣。&rdquo;威罢客之后，合瞑疾动，夜半遂卒。璩六十一为侍中，直省内，H见白狗，问之众人，悉无见者。於是数聚会，并急游观田里，饮宴自娱，过期一 年，六十三卒。曹彪封楚王，年五十七，坐与王凌通谋，赐死。凡说此辈，无不如言，不能具详，故粗记数事。惟相司空王昶、征北将军程喜、中领军王肃有蹉跌 云。肃年六十二，疾笃，众医并以为不愈。肃夫人问以遣言，肃云：&ldquo;建平相我逾七十，位至三公，今皆未也，将何虑乎！&rdquo;而肃竟卒。</p><p>建平又善相马。文帝将出，取马外入，建平道遇之，语曰：&ldquo;此马之相，今日死矣。&rdquo;帝将乘马，马恶衣香，惊咬文帝膝，帝大怒，即便杀之。建平黄初中卒。</p><p>周宣字孔和，乐安人也。为郡吏。太守杨沛梦人曰：&ldquo;八月一日曹公当至，必与君杖，饮以药酒。&rdquo;使宣占之。是时黄巾贼起，宣对曰：&ldquo;夫杖起弱者，药治人病，八月一日，贼必除灭。&rdquo;至期，贼果破。</p><p>后东平刘桢梦羯四足，穴居门中，使宣占之，宣曰：&ldquo;此为国梦，非君家之事也。当杀女子而作贼者。&rdquo;顷之，女贼郑、姜遂俱夷讨，以襞子之祥，足非糁所宜故也。</p><p>文帝问宣曰：&ldquo;吾梦殿屋两瓦堕地，化为双鸳鸯，此何谓也？&rdquo;宣对曰：&ldquo;后宫当有暴死者。&rdquo;帝曰：&ldquo;吾诈卿耳！&rdquo;宣对曰：&ldquo;夫梦者意耳，苟以形 言，便占吉凶。&rdquo;言未毕，而黄门令奏宫人相杀。无几，帝复问曰：&ldquo;我昨夜梦青气自地属天。&rdquo;宣对曰：&ldquo;天下当有贵女子冤死。&rdquo;是时，帝已遣使赐甄后玺书， 闻宣言而悔之，遣人追使者不及。帝复问曰：&ldquo;吾梦摩钱文，欲令灭而更愈明，此何谓邪？&rdquo;宣怅然不对。帝重问之，宣对曰：&ldquo;此自陛下家事，虽意欲尔而太后不 听，是以文欲灭而明耳。&rdquo;时帝欲治弟植之罪，快短后，但加贬爵。以宣为中郎，属太史。</p><p>尝有问宣曰：&ldquo;吾昨夜梦见刍狗，其占何也？&rdquo;宣答曰：&ldquo;君欲得美食耳！&rdquo;有顷，出行，果遇丰膳。后又问宣曰：&ldquo;昨夜复梦见刍狗，何也？&rdquo;宣曰： &ldquo;君欲堕车折脚，宜戒慎之。&rdquo;顷之，果如宣言。后又问宣：&ldquo;昨夜复梦见刍狗，何也？&rdquo;宣曰：&ldquo;君家失火，当善护之。&rdquo;俄遂火起。语宣曰：&ldquo;前后三时，皆不 梦也。聊试君耳，何以皆验邪？&rdquo;宣对曰：&ldquo;此神灵动君使言，故与真梦无异也。&rdquo;又问宣曰：&ldquo;三梦刍狗而其占不同，何也？&rdquo;宣曰：&ldquo;刍狗者，祭神之物。故君 始梦，当得余食也。祭祀既讫，则刍狗为车所轹，故中梦当堕车折脚也。刍狗既车轹之后，必载以为樵，故后梦忧失火也。&rdquo;宣之叙梦，凡此类也。十中八九，世以 比建平之相矣。其余效故不次列。明帝末卒。</p><p>管辂字公明，平原人也。容貌粗丑，无威仪而嗜酒，饮食言戏，不择非类，故人多爱之而不敬也。㈠</p><p>㈠辂别传曰：辂年八九岁，便喜仰视星辰，得人辄问其名，夜不肯寐。父母常禁之，犹不可止。自言&ldquo;我年虽小，然眼中喜视天文。&rdquo;常云：&ldquo;家鸡野 鹄，犹尚知时，况於人乎？&rdquo;与邻比汗蚕吠寥乐校辄画地作天文及日月星辰。每答言说事，语皆不常，宿学耆人不能折之，皆知其当有大异之才。及成人，果明周 易，仰观、风角、占、相之道，无不精微。体性宽大，多所含受；憎己不雠，爱己不褒，每欲以德报怨。常谓：&ldquo;忠孝信义，人之根本，不可不厚；廉介细直，士之 浮饰，不足为务也。&rdquo;自言：&ldquo;知我者稀，则我贵矣，安能断江、汉之流，为激石之清？乐与季主论道，不欲与渔父同舟，此吾志也。&rdquo;其事父母孝，笃兄弟，顺爱 士友，皆仁和发中，终无所阙。臧否之士，晚亦服焉。父为琅邪即丘长，时年十五，来至官舍读书。始读诗、论语及易本，便开渊布笔，辞义斐然。于时黉上有远方 及国内诸生四百余人，皆服其才也。琅邪太守单子春雅有材度，闻辂一黉之俊，欲得见，辂父即遣辂造之。大会宾客百余人，坐上有能言之士，辂问子春：&ldquo;府君名 士，加有雄贵之姿，辂既年少，胆未坚刚，若欲相观，惧失精神，请先饮三升清酒，然后言之。&rdquo;子春大喜，便酌三升清酒，独使饮之。酒尽之后，问子春：&ldquo;今欲 与辂为对者，若府君四坐之士邪？&rdquo;子春曰：&ldquo;吾欲自与卿旗鼓相当。&rdquo;辂言：&ldquo;始读诗、论、易本，学问微浅，未能上引圣人之道，陈秦、汉之事，但欲论金木水 火土鬼神之情耳。&rdquo;子春言；&ldquo;此最难者，而卿以为易邪？&rdquo;於是唱大论之端，遂经於阴阳，文采葩流，枝叶横生，少引圣籍，多发天然。子春及众士互共攻劫，论 难锋起，而辂人人答对，言皆有余。至日向暮，酒食不行。子春语众人曰：&ldquo;此年少盛有才器，听其言论，正似司马犬子游猎之赋，何其磊落雄壮，英神以茂，必能 明天文地理变化之数，不徒有言也。&rdquo;於是发声徐州，号之神童。</p><p>父为利漕，利漕民郭恩兄弟三人，皆得L疾，使辂筮其所由。辂曰：&ldquo;卦中有君本墓，墓中有女鬼，非君伯母，当叔母也。昔饥荒之世，当有利其数升米者，排著井中，啧啧有声，推一大石，下破其头，孤魂冤痛，自诉於天。&rdquo;於是恩涕泣服罪。㈠</p><p>㈠辂别传曰：利漕民郭恩，字义博，有才学，善周易、春秋，又能仰观。辂就义博读易，数十日中，意便开发，言难逾师。於此分蓍下卦，用思精妙，占 黉上诸生疾病死亡贫富丧衰，初无差错，莫不惊怪，谓之神人也。又从义博学仰观，三十日中通夜不卧，语义博：&ldquo;君但相语墟落处所耳，至於推运会，论灾异，自 当出吾天分。&rdquo;学未一年，义博反从辂问易及天文事要。义博每听辂语，未尝不推几慷慨。自言&ldquo;登闻君至论之时，忘我笃疾，明之不相逮，何其远也&rdquo;！义博设 主人，独请辂，具告辛苦，自说：&ldquo;兄弟三人俱得L疾，不知何故？试相为作卦，知其所由。若有咎殃者，天道赦人，当为吾祈福於神明，勿有所爱。兄弟俱行，此 为更生。&rdquo;辂便作卦，思之未详。会日夕，因留宿，至中夜，语义博曰：&ldquo;吾以此得之。&rdquo;既言其事，义博悲涕沾衣，曰：&ldquo;皇汉之末，实有斯事。君不名主，讳 也。我不得言，礼也。兄弟L来三十余载，脚如棘子，不可复治，但原不及子孙耳。&rdquo;辂言火形不绝，水形无余，不及后也。</p><p>广平刘奉林妇病困，已买棺器。时正月也，使辂占，曰：&ldquo;命在八月辛卯日日中之时。&rdquo;林谓必不然，而妇渐差，至秋发动，一如辂言。㈠</p><p>㈠辂别传曰：鲍子春为列人令，有明思才理，与辂相见，曰：&ldquo;闻君为刘奉林卜妇死亡日，何其详妙，试为论其意义。&rdquo;辂论爻象之旨，说变化之义，若 规圆矩方，无不合也。子春自言：&ldquo;吾少好谭易，又喜分蓍，可谓盲者欲视白黑，聋者欲听清浊，苦而无功也。听君语后，自视体中，真为愦愦者也。&rdquo;</p><p>辂往见安平太守王基，基令作卦，辂曰：&ldquo;当有贱妇人，生一男海堕地便走入灶中死。又床上当有一大蛇衔笔，小大共视，须臾去之也。又乌来入室 中，与燕共斗，燕死，乌去。有此三怪。&rdquo;基大惊，问其吉凶。辂曰：&ldquo;直客舍久远，魑魅魍魉为怪耳。荷便走，非能自走，直宋无忌之妖将其入灶也。大蛇衔 笔，直老书佐耳。乌与燕斗，直老铃下耳。今卦中见象而不见其凶，知非妖咎之徵，自无所忧也。&rdquo;后卒无患。㈠</p><p>㈠辂别传曰：基与辂共论易，数日中，大以为喜乐，语辂言：&ldquo;俱相闻善卜，定共清论。君一时异才，当上竹帛也。&rdquo;辂为基出卦，知其无咎，因谓基 曰：&ldquo;昔高宗之鼎，非雉所鸲，殷之阶庭，非木所生，而野鸟一鸲，武丁为高宗，桑谷暂生，太戊以兴焉。知三事不为吉祥，原府君安身养德，从容光大，勿以知神 奸@累天真。&rdquo;</p><p>时信都令家妇女惊恐，更互疾病，使辂筮之。辂曰：&ldquo;君北堂西头，有两死男子，一男持矛，一男持弓箭，头在壁内，脚在壁外。持矛者主刺头，故头重痛不得举也。持弓箭者主射肫腹，故心中县痛不得饮食也。昼则浮游，夜来病人，故使惊恐也。&rdquo;於是掘徙骸骨，家中皆愈。㈠</p><p>㈠辂别传曰：王基即遣信都令迁掘其室中，入地八尺，果得二棺，一棺中有矛，一棺中有角弓及箭，箭久远，木皆消烂，但有铁及角完耳。及徙骸骨，去 城一十里埋之，无复疾病。基曰：&ldquo;吾少好读易，玩之以久，不谓神明之数，其妙如此。&rdquo;便从辂学易，推论天文。辂每开变化之象，演吉凶之兆，未尝不纤微委 曲，尽其精神。基曰：&ldquo;始闻君言，如何可得，终以皆乱，此自天授，非人力也。&rdquo;於是藏周易，绝思虑，不复学卜筮之事。辂乡里乃太原问辂：&ldquo;君往者为王府君 论怪，云老书佐为蛇，老铃下为乌，此本皆人，何化之微贱乎？为见於爻象，出君意乎？&rdquo;辂言：&ldquo;苟非性与天道，何由背爻象而任胸心者乎？夫万物之化，无有常 形，人之变异，无有常体，或大为小，或小为大，固无优劣。夫万物之化，一例之道也。是以夏鲧，天子之父，赵王如意，汉祖之子，而鲧为黄熊，如意为苍狗，斯 亦至尊之位而为黔喙之类也。况粽咝辰巳之位，乌者栖太阳之精，此乃腾黑之明象，白日之流景，如书佐、铃下，各以微躯化为蛇、乌，不亦过乎！&rdquo;</p><p>清河王经去官还家，辂与相见。经曰：&ldquo;近有一怪，大不喜之，欲烦作卦。&rdquo;卦成，辂曰：&ldquo;爻吉，不为怪也。君夜在堂户前，有一流光如燕爵者，入君 怀中，殷殷有声，内神不安，解衣彷徉，招呼妇人，觅索余光。&rdquo;经大笑曰：&ldquo;实如君言。&rdquo;辂曰：&ldquo;吉，迁官之徵也，其应行至。&rdquo;顷之，经为江夏太守。㈠</p><p>㈠辂别传曰：经欲使辂卜，而有疑难之言，辂笑而咎之曰：&ldquo;君侯州里达人，何言之鄙！昔司马季主有言，夫卜者必法天地，象四时，顺仁义。伏羲作八 卦，周文王三百八十四爻，而天下治。病者或以愈，且死或以生，患或以免，事或以成，嫁女娶妻或以生长，岂直数千钱哉？以此推之，急务也。苟道之明，圣贤不 让，况吾小人，敢以为难！&rdquo;彦纬敛手谢辂：&ldquo;前言戏之耳。&rdquo;於是辂为作卦，其言皆验。经每论辂，以为得龙云之精，能养和通幽者，非徒合会之才也。</p><p>辂又至郭恩家，有飞鸠来在梁头，鸣甚悲。辂曰：&ldquo;当有老公从东方来，携豚一头，酒一壶。主人虽喜，当有小故。&rdquo;明日果有客，如所占。恩使客节酒、戒肉、慎火，而射鸡作食，箭从树间激中数岁女子手，流血惊怖。㈠</p><p>㈠辂别傅曰：义博从辂学鸟鸣之候，辂言君虽好道，天才既少，又不解音律，恐难为师也。辂为说八风之变，五音之数，以律吕为众鸟之商，六甲为时日之端，反覆谴曲，出入无穷。义博静然沈思，驰精数日，卒无所得。义博言：&ldquo;才不出位，难以追徵於此。&rdquo;遂止。</p><p>辂至安德令刘长仁家，有鸣鹊来在x屋上，其声甚急。辂曰：&ldquo;鹊言东北有妇昨杀夫，牵引西家人夫离娄，候不过日在虞渊之际，告者至矣。&rdquo;到时，果有东北同伍民来告，邻妇手杀其夫，诈言西家人与夫有嫌，来杀我婿。㈠</p><p>㈠辂别传曰：勃海刘长仁有辩才，初虽闻辂能晓鸟鸣，后每见难辂曰：&ldquo;夫生民之音曰言，鸟兽之声曰鸣，故言者则有知之贵灵，鸣者则无知之贱名，何 由以鸟鸣为语，乱神明之所异也？孔子曰&lsquo;吾不与鸟兽同群&rsquo;，明其贱也。&rdquo;辂答曰：&ldquo;夫天虽有大象而不能言，故运星精於上，流神明於下，验风云以表异，役鸟 兽以通灵。表异者必有浮沈之候，通灵者必有宫商之应，是以宋襄失德，六并退，伯姬将焚，鸟唱其灾，四国未火，融风已发，赤鸟夹日，殃在荆楚。此乃上天之 所使，自然之明符。考之律吕则音声有本，求之人事则吉凶不失。昔在秦祖，以功受封，葛卢听音，著在春秋，斯皆典谟之实，非圣贤之虚名也。商之将兴，由一燕 卵也。文王受命，丹鸟衔书，此乃圣人之灵祥，周室之休祚，何贱之有乎？夫鸟鸣之听，精在鹑火，妙在八神，自非斯伦，犹子路之於死生也。&rdquo;长仁言：&ldquo;君辞虽 茂，华而不实，未敢之信。&rdquo;须臾有鸣鹊之验，长仁乃服。</p><p>辂至列人典农王弘直许，有飘风高三尺余，从申上来，在庭中幢幢回转，息以复起，良久乃止。直以问辂，辂曰：&ldquo;东方当有马吏至，恐父哭子，如 何！&rdquo;明日胶东吏到，直子果亡。直问其故，辂曰：&ldquo;其日乙卯，则长子之候也。木落於申，斗建申，申破寅，死丧之候也。日加午而风发，则马之候也。离为文 章，则吏之候也。申未为虎，虎为大人，则父之候也。&rdquo;有雄雉飞来，登直内铃柱头，直大以不安，令辂作卦，辂曰：&ldquo;到五月必迁。&rdquo;时三月也，至期，直果为勃 海太守。㈠</p><p>㈠辂别传曰：辂又曰：&ldquo;夫风以时动，爻以象应，时者神之驱使，象者时之形表，一时其道，不足为难。&rdquo;王弘直亦大学问，有道术，皆不能精。问辂： &ldquo;风之推变，乃可尔乎？&rdquo;辂言：&ldquo;此但风之毛发，何足为异？若夫列宿不守，众神乱行，八风横起，怒气电飞，山崩石飞，树木摧倾，扬尘万里，仰不见天，鸟兽 藏窜，兆民骇惊，於是使梓慎之徒，登高台，望风气，分灾异，刻期日，然后知神思遐幽，灵风可惧。&rdquo;</p><p></p> 