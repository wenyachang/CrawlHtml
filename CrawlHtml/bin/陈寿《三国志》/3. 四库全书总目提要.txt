 <p>						　　三国志六十五卷，晋陈寿撰，宋裴松之注。寿事迹具晋书本传，松之事迹具宋书本传。凡魏志三十卷，蜀志十五卷，吴志二十卷。其书以魏为正统，至习凿齿作汉晋春秋始立异议。自朱子以来，无不是凿齿而非寿。
</p>
<p>　　然以理而论，寿之谬万万无辞；以势而论，则凿齿帝汉顺而易，寿欲帝汉逆而难。盖凿齿时晋已南渡，其事有类乎蜀，为偏安者争正统，此孚于当代之论者也。寿则身为晋武之臣，而晋武承魏之统，伪魏是伪晋矣。其能行于当代哉？此犹宋太祖篡立近于魏，而北汉、南唐迹近于蜀，故北宋诸儒皆有所避而不伪魏。高宗以后，偏安江左，近于蜀，而中原魏地全入于金，故南宋诸儒乃纷纷起而帝蜀。此皆当论其世，未可以一格绳也。惟其误沿史记周、秦本纪之例，不托始于魏文，而托始曹操，实不及魏书叙记之得体，是则诚可已不已耳。
</p>
<p>　　宋元嘉中，裴松之受诏为注，所注杂引诸书，亦时下己意。综其大致约有六端：一曰引诸家之论，以辨是非；一曰参诸书之说，以核讹异；一曰传所有之事，详其委曲；一曰传所无之事，补其阙佚；一曰传所有之人，详其生平；一曰传所无之人，附以同类。其中往往嗜奇爱博，颇伤芜杂。如袁绍传中之胡母班，本因为董卓使绍而见，乃注曰“班尝见太山府君及河伯，事在搜神记，语多不载”，斯已赘矣。钟繇传中乃引陆氏异林一条，载繇与鬼妇狎昵事；蒋济传中引列异传一条，载济子死为泰山伍伯，迎孙阿为泰山令事；此类凿空语怪，凡十余处，悉与本事无关，而深于史法有碍，殊为瑕K。又其初意似亦欲如应劭之注汉书，考究训诂，引证故实。故于魏志武帝纪沮授字则注“沮音菹”，犷平字则引续汉书郡国志注“犷平县名属渔阳”，甬道字则引汉书“高祖二年与楚战筑甬道”，赘旒字则引公羊传，先正字则引文侯之命，释位字则引左传，致届字则引诗，绥爰字、率俾字、昏作字则皆引书，纠虔天刑字则引国语。至蜀志S正传释诲一篇，句句引古事为注至连数简。又如彭k传之革不训老，华佗传之□本似专，秦宓传之棘革异文，少帝纪之叟更异字，亦闲有所辨证，其他传文句则不尽然。然如蜀志廖立传首忽注其姓曰补救切，魏志凉茂传中忽引博物记注一H字之类，亦闲有之。盖欲为之而未竟，又惜所已成，不欲删弃，故或详或略，或有或无，亦颇为例不纯。然网罗繁富，凡六朝旧籍今所不传者，尚一一见其德浴Ｓ侄嗍孜餐昃撸不似郦道元水经注、李善文选注皆翦裁割裂之文。故考证之家，取材不竭，转相引据者，反多于陈寿本书焉。 