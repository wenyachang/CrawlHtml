 <p>曹洪字子廉，太祖从弟也。㈠太祖起义兵讨董卓，至荥阳，为卓将徐荣所败。太祖失马，贼追甚急，洪下，以马授太祖，太祖辞让，洪曰：&ldquo;天下可无 洪，不可无君。&rdquo;遂步从到汴水，水深不得渡，洪循水得船，与太祖俱济，还奔谯。扬州刺史陈温素与洪善，洪将家兵千余人，就温募兵，得庐江上甲二千人，东到 丹杨复得数千人，与太祖会龙亢。太祖征徐州，张邈举贾菖延吕布。时大饥荒，洪将兵在前，先据东平、范，聚B谷以继军。太祖讨邈、布於濮阳，布破走，遂据 东阿，转击济阴、山阳、中牟、阳武、京、密十余县，皆拔之。以前后功拜鹰扬校尉，迁扬武中郎将。天子都许，拜洪谏议大夫。别征刘表，破表别将於舞阳、阴 叶、堵阳、博望，有功，迁厉锋将军，封国明亭侯。累从征伐，拜都护将军。文帝即位，为卫将军，迁骠骑将军，进封野王侯，益邑千户，并前二千一百户，位特 进；后徙封都阳侯。</p><p>㈠魏书曰：洪伯父鼎为尚书令，任洪为蕲春长。</p><p>始，洪家富而性吝啬，文帝少时假求不称，常恨之，遂以舍客犯法，下狱当死。群臣并救莫能得。卞太后谓郭后曰：&ldquo;令曹洪今日死，吾明日敕帝废后 矣。&rdquo;於是泣涕屡请，乃得免官削爵土。㈠洪先帝功臣，时人多为觖望。明帝即位，拜后将军，更封乐城侯，邑千户，位特进，复拜骠骑将军。太和六年薨，谥曰恭 侯。子馥，嗣侯。初，太祖分洪户封子震列侯。洪族父瑜，修慎笃敬，官至卫将军，封列侯。</p><p>㈠魏略曰：文帝收洪，时曹真在左右，请之曰：&ldquo;今诛洪，洪必以真为谮也。&rdquo;帝曰：&ldquo;我自治之，卿何豫也？&rdquo;会卞太后责怒帝，言&ldquo;梁、沛之间，非 子廉无有今日&rdquo;。诏乃释之。犹尚没入其财产。太后又以为言，后乃还之。初，太祖为司空时，以己率下，每岁发调，使本县平赀。于时谯令平洪赀财与公家等，太 祖曰：&ldquo;我家赀那得如子廉耶！&rdquo;文帝在东宫，尝从洪贷绢百匹，洪不称意。及洪犯法，自分必死，既得原，喜，上书谢曰：&ldquo;臣少不由道，过在人伦，长窃非任， 遂蒙含贷。性无检度知足之分，而有豺狼无厌之质，老副短埃触突国网，罪迫三千，不在赦宥，当就辜诛，弃诸市朝，犹蒙天恩，骨肉更生。臣仰视天日，愧负灵 神，俯惟愆阙，惭愧怖悸，不能雉经以自裁割，谨涂颜阙门，拜章陈情。&rdquo;</p><p>曹休字文烈，太祖族子也。天下乱，宗族各散去乡里。休年十余岁，丧父，独与一客担丧假葬，携将老母，渡江至吴。㈠以太祖举义兵，易姓名转至荆 州，间行北归，见太祖。太祖谓左右曰：&ldquo;此吾家千里驹也。&rdquo;使与文帝同止，见待如子。常从征伐，使领虎豹骑宿卫。刘备遣将吴兰屯下辩，太祖遣曹洪征之，以 休为骑都尉，参洪军事。太祖谓休曰：&ldquo;汝虽参军，其实帅也。&rdquo;洪闻此令，亦委事於休。备遣张飞屯固山，欲断军后。众议狐疑，休曰：&ldquo;贼实断道者，当伏兵潜 行。今乃先张声势，此其不能也。宜及其未集，促击兰，兰破则飞自走矣。&rdquo;洪从之，进兵击兰，大破之，飞果走。太祖拔汉中，诸军还长安，拜休中领军。文帝即 王位，为领军将军，录前后功，封东阳亭侯。夏侯薨，以休为镇南将军，假节都督诸军事，车驾临送，上乃下舆执手而别。孙权遣将屯历阳，休到，击破之，又别 遣兵渡江，烧贼芜湖营数千家。迁征东将军，领扬州刺史，进封安阳乡侯。㈡帝征孙权，以休为征东大将军，假黄钺，督张辽等及诸州郡二十余军，击权大将吕范等 於洞浦，破之。拜扬州牧。明帝即位，进封长平侯。吴将审德屯皖，休击破之，斩德首，吴将韩综、翟丹等前后率众诣休降。增邑四百，并前二千五百户，迁大司 马，都督扬州如故。太和二年，帝为二道征吴，遣司马宣王从汉水下，(督休)〔休督〕诸军向寻阳。贼将伪降，休深入，战不利，退还宿石亭。军夜惊，士卒乱， 弃甲兵辎重甚多。休上书谢罪，帝遣屯骑校尉杨暨慰谕，礼赐益隆。休因此痈发背薨，谥曰壮侯。子肇嗣。㈢</p><p>㈠魏书曰：休祖父尝为吴郡太守。休於太守舍，见壁上祖父画像，下榻拜涕泣，同坐者皆嘉叹焉。</p><p>㈡魏书曰：休丧母至孝。帝使侍中夺丧服，使饮酒食肉，休受诏而形体益憔悴。乞归谯葬母，帝复遣越骑校尉薛乔奉诏节其忧哀，使归家治丧，一宿便葬，葬讫诣行在所。帝见，亲自宽慰之。其见爱重如此。</p><p>㈢世语曰：肇字长思。</p><p>肇有当世才度，为散骑常侍、屯骑校尉。明帝寝疾，方与燕王宇等属以后事。帝意寻变，诏肇以侯归第。正始中薨。追赠卫将军。子兴嗣。初，文帝分休户三百封肇弟纂为列侯，后为殄吴将军，薨，追赠前将军。㈠</p><p>㈠张隐文士传曰：肇孙摅，字颜远，少厉志操，博学有才藻。仕晋，辟公府，历洛阳令，有能名。大司马齐王赘ㄕ，摅与齐人左思俱为记室督。从中郎出为襄阳太守、征南司马。值天下乱，摅讨贼向吴，战败死。</p><p>曹真字子丹，太祖族子也。太祖起兵，真父邵募徒众，为州郡所杀。㈠太祖哀真少孤，收养与诸子同，使与文帝共止。常猎，为虎所逐，顾射虎，应声而 倒。太祖壮其鸷勇，使将虎豹骑。讨灵丘贼，拔之，封灵寿亭侯。以偏将军将兵击刘备别将於下辩，破之，拜中坚将军。从至长安，领中领军。是时，夏侯渊没於阳 平，太祖忧之。以真为征蜀护军，督徐晃等破刘备别将高详於阳平。太祖自至汉中，拔出诸军，使真至武都迎曹洪等还屯陈仓。文帝即王位，以真为镇西将军，假节 都督雍、凉州诸军事。录前后功，进封东乡侯。张进等反於酒泉，真遣费曜讨破之，斩进等。黄初三年还京都，以真为上军大将军，都督中外诸军事，假节钺。与夏 侯尚等征孙权，击牛渚屯，破之。转拜中军大将军，加给事中。七年，文帝寝疾，真与陈群、司马宣王等受遗诏辅政。明帝即位，进封邵陵侯，㈡</p><p>㈠魏略曰：真本姓秦，养曹氏。或云其父伯南夙与太祖善。兴平末，袁术部党与太祖攻劫，太祖出，为寇所追，走入秦氏，伯南开门受之。寇问太祖所在，答云：&ldquo;我是也。&rdquo;遂害之。由此太祖思其功，故变其姓。</p><p>魏书曰：邵以忠笃有才智，为太祖所亲信。初平中，太祖兴义兵，邵募徒众，从太祖周旋。时豫州刺史黄琬欲害太祖，太祖避之而邵独遇害。</p><p>㈡臣松之案：真父名邵。封邵陵侯，若非书误，则事不可论。迁大将军。</p><p>诸葛亮围祁山，南安、天水、安定三郡反应亮。帝遣真督诸军军d，遣张A击亮将马谡，大破之。安定民杨条等略吏民保月支城，真进军围之。条谓其众 曰：&ldquo;大将军自来，吾原早降耳。&rdquo;遂自缚出。三郡皆平。真以亮惩於祁山，后出必从陈仓，乃使将军郝昭、王生守陈仓，治其城。明年春，亮果围陈仓，已有备而 不能克。增邑，并前二千九百户。四年，朝洛阳，迁大司马，赐剑履上殿，入朝不趋。真以&ldquo;蜀连出侵边境，宜遂伐之。数道并入，可大克也&rdquo;。帝从其计。真当发 西讨，帝亲临送。真以八月发长安，从子午道南入。司马宣王溯汉水，当会南郑。诸军或从斜谷道，或从武威入。会大霖雨三十余日，或栈道断绝，诏真还军。</p><p>真少与宗人曹遵、乡人朱赞并事太祖。遵、赞早亡，真愍之，乞分所食邑封遵、赞子。诏曰：&ldquo;大司马有叔向抚孤之仁，笃晏平久要之分。君子成人之 美，听分真邑赐遵、赞子爵关内侯，各百户。&rdquo;真每征行，与将士同劳苦，军赏不足，辄以家财班赐，士卒皆原为用。真病还洛阳，帝自幸其第省疾。真薨，谥曰元 侯。子爽嗣。帝追思真功，诏曰：&ldquo;大司马蹈履忠节，佐命二祖，内不恃亲戚之宠，外不骄白屋之士，可谓能持盈守位，劳谦其德者也。其悉封真五子羲、训、则、 彦、皑皆为列侯。&rdquo;初，文帝分真邑二百户，封真弟彬为列侯。</p><p>爽字昭伯，少以宗室谨重，明帝在东宫，甚亲爱之。及即位，为散骑侍郎，累迁城门校尉，加散骑常侍，转武卫将军，宠待有殊。帝寝疾，乃引爽入卧 内，拜大将军，假节钺，都督中外诸军事，录尚书事，与太尉司马宣王并受遗诏辅少主。明帝崩，齐王即位，加爽侍中，改封武安侯，邑万二千户，赐剑履上殿，入 朝不趋，赞拜不名。丁谧画策，使爽白天子，发诏转宣王为太傅，外以名号尊之，内欲令尚书奏事，先来由己，得制其轻重也。㈠爽弟羲为中领军，训武卫将军，彦 散骑常侍侍讲，其余诸弟，皆以列侯侍从，出入禁闼，贵宠莫盛焉。南阳何晏、邓r、李胜、沛国丁谧、东平毕轨咸有声名，进趣於时，明帝以其浮华，皆抑黜之； 及爽秉政，乃复进叙，任为腹心。r等欲令爽立威名於天下，劝使伐蜀，爽从其言，宣王止之不能禁。正始五年，爽乃西至长安，大发卒六七万人，从骆谷入。是 时，关中及氐、羌转输不能供，牛马骡驴多死，民夷号泣道路。入谷行数百里，贼因山为固，兵不得进。爽参军杨伟为爽陈形势，宜急还，不然将败。㈡r与伟争於 爽前，伟曰：&ldquo;r、胜将败国家事，可斩也。&rdquo;爽不悦，乃引军还。㈢</p><p>㈠魏书曰：爽使弟羲为表曰：&ldquo;臣亡父真，奉事三朝，入备冢宰，出为上将。先帝以臣肺腑遗绪，奖饬拔擢，典兵禁省，进无忠恪积累之行，退无羔羊自 公之节。先帝圣体不豫，臣虽奔走，侍疾尝药，曾无精诚翼日之应，猥与太尉懿俱受遗诏，且惭且惧，靡所}告。臣闻虞舜序贤，以稷、契为先，成汤褒功，以伊、 吕为首，审选博举，优劣得所，斯诚辅世长民之大经，录勋报功之令典，自古以来，未之或阙。今臣虚，位冠朝首，顾惟越次，中心愧惕，敢竭愚情，陈写至实。 夫天下之达道者三，谓德、爵、齿也。懿本以高明中正，处上司之位，名足镇众，义足率下，一也。包怀大略，允文允武，仍立征伐之勋，遐迩归功，二也。万里旋 旆，亲受遗诏，翼亮皇家，内外所向，三也。加之耆艾，纪纲邦国，体练朝政；论德则过於吉甫、樊仲；课功则逾於方叔、召虎：凡此数者，懿实兼之。臣抱空名而 处其右，天下之人将谓臣以宗室见私，知进而不知退。陛下岐嶷，克明克类，如有以察臣之言，臣以为宜以懿为太傅、大司马，上昭陛下进贤之明，中显懿身文武之 实，下使愚臣免於谤诮。&rdquo;於是帝使中书监刘放令孙资为诏曰：&ldquo;昔吴汉佐光武，有征定四方之功，为大司马，名称于今。太尉体履正直，功盖海内，先帝本以前后 欲更其位者辄不弥久，是以迟迟不施行耳。今大将军荐太尉宜为大司马，既合先帝本旨，又放推让，进德尚勋，乃欲明贤良、辩等列、顺长少也。虽旦、]之属，宗 师吕望，念在引领以处其下，何以过哉！朕甚嘉焉。朕惟先帝固知君子乐天知命，纤芥细疑，不足为忌，当顾柏人彭亡之文，故用低荩有意未遂耳！斯亦先帝敬重 大臣，恩爱深厚之至也。昔成王建保傅之官，近汉显宗以邓禹为太傅，皆所以优崇俊V，必有尊也。其以太尉为太傅。&rdquo;</p><p>㈡世语曰：伟字世英，冯翊人。明帝治宫室，伟谏曰：&ldquo;今作宫室，斩伐生民墓上松柏，毁坏碑兽石柱，辜及亡人，伤孝子心，不可以为后世之法则。&rdquo;</p><p>㈢汉晋春秋曰：司马宣王谓夏侯玄曰：&ldquo;春秋责大德重，昔武皇帝再入汉中，几至大败，君所知也。今兴平路势至险，蜀已先据；若进不获战，退见徼 绝，覆军必矣。将何以任其责！&rdquo;玄惧，言於爽，引军退。费t进兵据三岭以截爽，爽争M苦战，仅乃得过。所发牛马运转者，死失略尽，羌、胡怨叹，而关右悉虚 耗矣。</p><p>初，爽以宣王年德并高，a父事之，不敢专行。及晏等进用，咸共推戴，说爽以权重不宜委之於人。乃以晏、r、谧为尚书，晏典选举，轨司隶校尉，胜 河南尹，诸事希复由宣王。宣王遂称疾避爽。㈠晏等专政，共分割洛阳、野王典农部桑田数百顷，及坏汤沐地以为产业，承势窃取官物，因缘求欲州郡。有司望风， 莫敢忤旨。晏等与廷尉卢毓素有不平，因毓吏微过，深文致毓法，使主者先收毓印绶，然后奏闻。其作威如此。爽饮食车服，拟於乘舆；尚方珍玩，充其家；妻妾 盈后庭，又私取先帝才人七八人，及将吏、师工、鼓吹、良家子女三十三人，皆以为伎乐。诈作诏书，发才人五十七人送台，使先帝婕妤教习为伎。擅取太乐乐 器，武库禁兵。作窟室，绮疏四周，数与晏等会其中，饮酒作乐。羲深以为大忧，数谏止之。又著书三篇，陈骄淫盈溢之致祸败，辞旨甚切，不敢斥爽，戒诸弟以 示爽。爽知其为己发也，甚不悦。羲或时以谏喻不纳，涕泣而起。宣王密为之备。九年冬，李胜出为荆州刺史，往诣宣王。宣王称疾困笃，示以羸形。胜不能觉，谓 之信然。㈡</p><p>㈠初，宣王以爽魏之肺腑，每推先之，爽以宣王名重，亦引身卑下，当时称焉。丁谧、毕轨等既进用，数言于爽曰：&ldquo;宣王有大志而甚得民心，不可以推诚委之。&rdquo;由是爽a猜防焉。礼貌虽存，而诸所兴造，皆不复由宣王。宣王力不能争，且惧其祸，故避之。</p><p>㈡魏末传曰：爽等令胜辞宣王，并伺察焉。宣王见胜，胜自陈无他功劳，横蒙特恩，当为本州，诣x拜辞，不悟加恩，得蒙引见。宣王令两婢侍边，持 衣，衣落；复上指口，言渴求饮，婢进粥，宣王持杯饮粥，粥皆流出沾胸。胜愍然，为之涕泣，谓宣王曰：&ldquo;今主上尚幼，天下恃赖明公。然众情谓明公方旧风疾 发，何意尊体乃尔！&rdquo;宣王徐更宽言，才令气息相属，说：&ldquo;年老沈疾，死在旦夕。君当屈并州，并州近胡，好善为之，恐不复相见，如何！&rdquo;胜曰：&ldquo;当还忝本 州，非并州也。&rdquo;宣王乃复阳为昏谬，曰：&ldquo;君方到并州，努力自爱！&rdquo;错乱其辞，状如荒语。胜复曰：&ldquo;当忝荆州，非并州也。&rdquo;宣王乃若微悟者，谓胜曰：&ldquo;懿 年老，意荒忽，不解君言。今还为本州刺史，盛德壮烈，好建功勋。今当与君别，自顾气力转微，后必不更会，因欲自力，设薄主人，生死共别。令师、昭兄弟结君 为友，不可相舍去，副懿区区之心。&rdquo;因流涕哽咽。胜亦长叹，答曰：&ldquo;辄当承教，须待敕命。&rdquo;胜辞出，与爽等相见，说：&ldquo;太傅语言错误，口不摄杯，指南为 北。又云吾当作并州，吾答言当还为荆州，非并州也。徐徐与语，有识人时，乃知当还为荆州耳。又欲设主人祖送。不可舍去，宜须待之。&rdquo;更向爽等垂泪云：&ldquo;太 傅患不可复济，令人怆然。&rdquo;</p><p>十年正月，车驾朝高平陵，爽兄弟皆从。㈠宣王部勒兵马，先据武库，遂出屯洛水浮桥。奏爽曰：&ldquo;臣昔从辽东还，先帝诏陛下、秦王及臣升御床，把臣 臂，深以后事为念。臣言&lsquo;二祖亦属臣以后事，(为念)此自陛下所见，无所忧苦；万一有不如意，臣当以死奉明诏&rsquo;。黄门令董箕等，才人侍疾者，皆所闻知。今 大将军爽背弃顾命，败乱国典，内则僭拟，外专威权；破坏诸营，尽据禁兵，群官要职，皆置所亲；殿中宿卫，历世旧人皆复斥出，欲置新人以树私计；根据互， 纵恣日甚。外既如此，又以黄门张当为都监，专共交关，看察至尊，侯伺神器，离间二宫，伤害骨肉。天下汹汹，人怀危惧，陛下但为寄坐，岂得久安！此非先帝诏 陛下及臣升御床之本意也。臣虽朽迈，敢忘枉言？昔赵高极意，秦氏以灭；吕、霍早断，汉祚永世。此乃陛下之大鉴，臣受命之时也。太尉臣济、尚书令臣孚等，皆 以爽为有无君之心，兄弟不宜典兵宿卫，奏永宁宫。皇太后令敕臣如奏施行。臣辄敕主者及黄门令罢爽、羲、训吏兵，以侯就第，不得逗留以稽车驾；敢有稽留，便 以军法从事。臣辄力疾，将兵屯洛水浮桥，伺察非常。&rdquo;㈡</p><p>㈠世语曰：爽兄弟先是数俱出游，桓范谓曰：&ldquo;总万机，典禁兵，不宜并出，若有闭城门，谁复内入者？&rdquo;爽曰：&ldquo;谁敢尔邪！&rdquo;由此不复并行。至是乃尽出也。</p><p>㈡世语曰：初，宣王勒兵从阙下趋武库，当爽门，人逼车住。爽妻刘怖，出至F事，谓帐下守督曰：&ldquo;公在外。今兵起，如何？&rdquo;督曰：&ldquo;夫人勿忧。&rdquo;乃上门楼，引弩注箭欲发。将孙谦在后牵止之曰：&ldquo;天下事未可知！&rdquo;如此者三，宣王遂得过去。</p><p>爽得宣王奏事，不通，迫窘不知所为。㈠大司农沛国桓范闻兵起，不应太后召，矫诏开平昌门，拔取剑戟，略将门候，南奔爽。宣王知，曰：&ldquo;范画策， 爽必不能用范计。&rdquo;范说爽使车驾幸许昌，招外兵。爽兄弟犹豫未决，范重谓羲曰：&ldquo;当今日，卿门户求贫贱复可得乎？且匹夫持质一人，尚欲望活，今卿与天子相 随，令於天下，谁敢不应者？&rdquo;羲犹不能纳。侍中许允、尚书陈泰说爽，使早自归罪。爽於是遣允、泰诣宣王，归罪请死，乃通宣王奏事。㈡遂免爽兄弟，以侯还 第。㈢</p><p></p> 