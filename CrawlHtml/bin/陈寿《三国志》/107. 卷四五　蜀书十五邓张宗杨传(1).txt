 <p>邓芝字伯苗，义阳新野人，汉司徒禹之后也。汉末入蜀，未见知待。时益州从事张裕善相，芝往从之，裕谓芝曰：&ldquo;君年过七十，位至大将军，封侯。&rdquo;芝闻巴西太守庞羲好士，往依焉。先主定益州，芝为郫邸阁督。先主出至郫，与语，大奇之，擢为郫令，迁广汉太守。所在清严有治绩，入为尚书。</p><p>先主薨於永安。先是，吴王孙权请和，先主累遣宋玮、费t等与相报答。丞相诸葛亮深虑权闻先主殂陨，恐有异计，未知所如。芝见亮曰：&ldquo;今主上幼弱，初在位，宜遣大使重申吴好。&rdquo;亮答之曰：&ldquo;吾思之久矣，未得其人耳，今日始得之。&rdquo;芝问其人为谁？亮曰：&ldquo;即使君也。&rdquo;乃遣芝修好於权。权果狐疑，不时见芝，芝乃自表请见权曰：&ldquo;臣今来亦欲为吴，非但为蜀也。&rdquo;权乃见之，语芝曰：&ldquo;孤诚原与蜀和亲，然恐蜀主幼弱，国小势逼，为魏所乘，不自保全，以此犹豫耳。&rdquo;芝对曰：&ldquo;吴、蜀二国四州之地，大王命世之英，诸葛亮亦一时之杰也。蜀有重险之固，吴有三江之阻，合此二长，共为齿，进可并兼天下，退可鼎足而立，此理之自然也。大王今若委质於魏，魏必上望大王之入朝，下求太子之内侍，若不从命，则奉辞伐叛，蜀必顺流见可而进，如此，江南之地非复大王之有也。&rdquo;权默然良久曰：&ldquo;君言是也。&rdquo;遂自绝魏，与蜀连和，遣张温报聘於蜀。蜀复令芝重往，权谓芝曰：&ldquo;若天下太平，二主分治，不亦乐乎！&rdquo;芝对曰：&ldquo;夫天无二日，土无二王，如并魏之后，大王未深识天命者也，君各茂其德，臣各尽其忠，将提⒐模则战争方始耳。&rdquo;权大笑曰：&ldquo;君之诚款，乃当尔邪！&rdquo;权与亮书曰：&ldquo;丁镎牛㈠阴化不尽；和合二国，唯有邓芝。&rdquo;及亮北住汉中，以芝为中监军、扬武将军。亮卒，迁前军师前将军，领衮州刺史，封阳武亭侯，顷之为督江州。权数与芝相闻，馈遗优渥。延熙六年，就迁为车骑将军，后假节。十一年，涪陵国人杀都尉反叛，芝率军征讨，即枭其渠帅，百姓安堵，㈡十四年卒。</p><p>㈠镆粢哪罘矗或作艳。臣松之案汉书礼乐志曰&ldquo;长离前锕庖明&rdquo;。左思蜀都赋&ldquo;ぴ锾焱&rdquo;。孙权盖谓丁之言多浮艳也。</p><p>㈡华阳国志曰：芝征涪陵，见玄猿缘山。芝性好弩，手自射猿，中之。猿拔其箭，卷木叶塞其创。芝曰：&ldquo;嘻，吾违物之性，其将死矣！&rdquo;一曰：芝见猿抱子在树上，引弩射之，中猿母，其子为拔箭，以木叶塞创。芝乃叹息，投弩水中，自知当死。</p><p>芝为(大)将军二十余年，赏罚明断，善恤卒伍。身之衣食资仰於官，不苟素俭，然终不治私产，妻子不免饥寒，死之日家无余财。性刚简，不饰意气，不得士类之和。於时人少所敬贵，唯器异姜维云。子良，袭爵，景耀中为尚书左选郎，晋朝广汉太守。</p><p>张翼字伯恭，犍为武阳人也。高祖父司空浩，曾祖父广陵太守纲，皆有名迹。㈠先主定益州，领牧，翼为书佐。建安末，举孝廉，为江阳长，徙涪陵令，迁梓潼太守，累迁至广汉、蜀郡太守。建兴九年，为蚪刀级健⑺缒现欣山。翼性持法严，不得殊俗之欢心。耆率刘胄背叛作乱，翼举兵讨胄。胄未破，会被徵当还，群下咸以为宜便驰骑即罪，翼曰：&ldquo;不然。吾以蛮夷蠢动，不称职故还耳，然代人未至，吾方临战场，当运粮积谷，为灭贼之资，岂可以黜退之故而废公家之务乎？&rdquo;於是统摄不懈，代到乃发。马忠因其成基以破殄胄，丞相亮闻而善之。亮出武功，以翼为前军都督，领扶风太守。亮卒，拜前领军，追论讨刘胄功，赐爵关内侯。延熙元年，入为尚书，稍迁督建威，假节，进封都亭侯，征西大将军。</p><p>㈠益部耆旧传曰：浩字叔明，治律、春秋，游学京师，与广汉镡粲、汉中李A、蜀郡张霸共结为友善。大将军邓骘辟浩，稍迁尚书仆射，出为彭城相，荐隐士闾丘邈等，徵拜廷尉。延光三年，安帝议废太子，唯浩与太常桓焉、太仆来历议以为不可。顺帝初立，拜浩司空，年八十三卒。</p><p>续汉书曰：纲字文纪，少以三公子经明行修举孝廉，不就；司徒辟，以高第为侍御史。汉安元年，拜光禄大夫，与侍中杜乔等八人同日受诏，持节分出，案行天下贪廉，墨绶有罪便收，刺史二千石以驿表闻，威惠清忠，名振郡国，号曰八隽。是时，大将军梁冀侵扰百姓，乔等七人皆奉命四出，唯纲独埋车轮於洛阳都亭不去，曰：&ldquo;豺狼当路，安问狐狸？&rdquo;遂上书曰：&ldquo;大将军梁冀、河南尹不疑，蒙外戚之援，荷国厚恩，以刍荛之姿，安居阿保，不能敷扬五教，翼赞日月，而专为封豕长蛇，肆其贪饕，甘心好货，纵恣无厌，多树谄谀以害忠良，诚天威所不赦，大辟所宜加也。谨条其无君之心十五事於左，皆忠臣之所切齿也。&rdquo;书奏御，京师震悚。时冀妹为皇后，内宠方盛，冀兄弟权重於人主，顺帝虽知纲言不诬，然无心治冀。冀深恨纲。会广陵贼张婴等众数万人杀刺史二千石，冀欲陷纲，乃讽尚书以纲为广陵太守；若不为婴所杀，则欲以法中之。前太守往，辄多请兵，及纲受拜，诏问当得兵马几何，纲对曰无用兵马，遂单车之官，径诣婴垒门，示以祸福。婴大惊惧，走欲闭门。纲又於门外罢遣吏兵，留所亲者十余人，以书语其长老素为婴所信者，请与相见，问以本变，因示以诏恩，使还请婴。婴见纲意诚，即出见纲。纲延置上坐，问其疾苦，礼毕，乃谓之曰：&ldquo;前后二千石，多非其人，杜塞国恩，肆其私求。乡郡远，天子不能朝夕闻也，故民人相聚以避害。二千石信有罪矣；为之者乃非义也。忠臣不欺君以自荣，孝子不损父以求福，天子圣(人)〔仁〕，欲文德以来之，故使太守来，思以爵禄相荣，不原以刑也。今诚转祸为福之时也；若闻义不服，天子赫然发怒，大兵云合，岂不危乎！宜深计其利害。&rdquo;婴闻，泣曰：&ldquo;荒裔愚人，数为二千石所侵枉，不堪其困，故遂相聚偷生。明府仁及草木，乃婴等更生之泽，但恐投兵之日，不免孥戮耳。&rdquo;纲曰：&ldquo;岂其然乎！要之以天地，誓之以日月，方当相显以爵位，何祸之有乎？&rdquo;婴曰：&ldquo;苟赦其罪，得全首领以就农亩，则抱戴没齿，爵禄非所望也。&rdquo;婴虽为大贼，起於狂暴，自以为必死，及得纲言，旷然开明，乃辞还营。明日，遂将所部万余人，与妻子面缚诣纲降。纲悉释缚慰纳，谓婴曰：&ldquo;卿诸人一旦解散，方垂荡然，当条名上之，必受封赏。&rdquo;婴曰：&ldquo;乞归故业，不原以秽名@明时也。&rdquo;纲以其至诚，乃各从其意，亲为安处居宅。子弟欲为吏者，随才任职，欲为民者，劝以农桑，田业并丰，南州晏然。论功，纲当封，为冀所遏绝，故不得侯。天子美其功，徵欲用之。婴等上书，乞留在郡二岁。建康元年，病卒官，时年三十六。婴等三百余人，皆衰杖送纲丧至洛阳，葬讫，为起冢立祠，四时奉祭，思慕如丧考妣。天子追念不已，下诏褒扬，除一子为郎。</p><p>十八年，与卫将军姜维俱还成都。维议复出军，唯翼廷争，以为国小民劳，不宜黩武。维不听，将翼等行，进翼位镇南大将军。维至狄道，大破魏雍州刺史王经，经众死於洮水者以万计。翼曰：&ldquo;可止矣，不宜复进，进或毁此大功。&rdquo;维大怒。曰：&ldquo;为蛇画足。&rdquo;维竟围经於狄道，城不能克。自翼建异论，维心与翼不善，然常牵率同行，翼亦不得已而往。景耀二年，迁左车骑将军，领冀州刺史。六年，与维咸在剑阁，共诣降锺会于涪。明年正月，随会至成都，为乱兵所杀。㈠</p><p>㈠华阳国志曰：翼子微，笃志好学，官至广汉太守。</p><p>宗预字德艳，南阳安众人也。建安中，随张飞入蜀。建兴初，丞相亮以为主簿，迁参军右中郎将。及亮卒，吴虑魏或承衰取蜀，增巴丘守兵万人，一欲以为救援，二欲以事分割也。蜀闻之，亦益永安之守，以防非常。预将命使吴，孙权问预曰：&ldquo;东之与西，譬犹一家，而闻西更增白帝之守，何也？&rdquo;预对曰：&ldquo;臣以为东益巴丘之戍，西增白帝之守，皆事势宜然，俱不足以相问也。&rdquo;权大笑，嘉其抗直，甚爱待之，见敬亚於邓芝、费t。迁为侍中，徙尚书。延熙十年，为屯骑校尉。时车骑将军邓芝自江州还，来朝，谓预曰：&ldquo;礼，六十不服戎，而卿甫受兵，何也？&rdquo;预答曰：&ldquo;卿七十不还兵，我六十何为不受邪？&rdquo;㈠芝性骄傲，自大将军费t等皆避下之，而预独不为屈。预复东聘吴，孙权捉预手，涕泣而别曰：&ldquo;君每衔命结二国之好。今君年长，孤亦衰老，恐不复相见！&rdquo;遗预大珠一斛，㈡乃还。迁后将军，督永安，就拜征西大将军，赐爵关内侯。景耀元年，以疾徵还成都。后为镇军大将军，领贾荽淌贰Ｊ倍蓟ぶ罡鹫俺跬吵事，廖化过预，欲与预共诣瞻许。预曰：&ldquo;吾等年逾七十，所窃已过，但少一死耳，何求於年少辈而屑屑造门邪？&rdquo;遂不往。</p><p>㈠臣松之以为芝以年啁预，是不自顾。然预之此答，触人所忌。载之记牒，近为烦文。</p><p>㈡吴历曰：预临别，谓孙权曰：&ldquo;蜀土僻小，虽云邻国，东西相赖，吴不可无蜀，蜀不可无吴，君臣凭恃，唯陛下重垂神虑。&rdquo;又自说&ldquo;年老多病，恐不复得奉圣颜&rdquo;。</p><p>孙盛曰：夫帝王之保，唯道与义，道义既建，虽小可大，殷、周是也。苟任诈力，虽强必败，秦、项是也。况乎居偏鄙之城，恃山水之固，而欲连横万里，永相资赖哉？昔九国建合从之计，而秦人卒并六合；嚣、述营辅车之谋，而光武终兼陇、蜀。夫以九国之强，陇、汉之大，莫能相救，坐观屠覆。何者？道德之基不固，而强弱之心难一故也。而云&ldquo;吴不可无蜀，蜀不可无吴&rdquo;，岂不谄哉！</p><p>廖化字元俭，本名淳，襄阳人也。为前将军关羽主簿，羽败，属吴。思归先主，乃诈死，时人谓为信然，因携持老母昼夜西行。会先主东征，遇於秭归。先主大悦，以化为宜都太守。先主薨，为丞相参军，后为督广武，稍迁至右车骑将军，假节，领并州刺史，封中乡侯，以果烈称。官位与张翼齐，而在宗预之右。㈠</p><p>㈠汉晋春秋曰：景耀五年，姜维率众出狄道，廖化曰：&ldquo;&lsquo;兵不戢，必自焚&rsquo;，伯约之谓也。智不出敌，而力少於寇，用之无厌，何以能立？诗云&lsquo;不自我先，不自我后&rsquo;，今日之事也。&rdquo;</p><p>咸熙元年春，化、预俱内徙洛阳，道病卒。</p><p>杨戏字文然，犍为武阳人也。少与巴西程祁公弘、巴郡杨汰季儒、蜀郡张表伯达并知名。戏每推祁以为冠首，丞相亮深识之。戏年二十余，从州书佐为督军从事，职典刑狱，论法决疑，号为平当，府辟为属主簿。亮卒，为尚书右选部郎，刺史蒋琬请为治中从事史。琬以大将军开府，又辟为东曹掾，迁南中郎参军，副贰蚪刀级剑领建宁太守。以疾徵还成都，拜护军监军，出领梓潼太守，入为射声校尉，所在清约不烦。延熙二十年，随大将军姜维出军至芒水。戏素心不服维，酒后言笑，每有傲弄之辞。维外宽内忌，意不能堪，军还，有司承旨奏戏，免为庶人。后景耀四年卒。</p><p>戏性虽简惰省略，未尝以甘言加人，过情接物。书符指事，希有盈纸。然笃於旧故，居诚存厚。与巴西韩俨、黎韬童幼相亲厚，后俨痼疾废顿，韬无行见捐，戏经纪振恤，恩好如初。又时人谓谯周无当世才，少归敬者，唯戏重之，尝称曰：&ldquo;吾等后世，终自不如此长阂病&rdquo;有识以此贵戏。</p><p>张表有威仪风观，始名位与戏齐，后至尚书，督蚪岛蠼军，先戏没。祁、汰各早死。㈠</p><p>㈠戏同县后进有李密者，字令伯。华阳国志曰：密祖父光，朱提太守。父早亡。母何氏，更m人。密见养於祖母。治春秋左氏传，博览多所通涉，机警辩捷。事祖母以孝闻，其侍疾则泣涕侧息，日夜不解带，膳饮汤药，必自口尝。本郡礼命不应，州辟从事尚书郎，大将军主簿，太子洗马，奉使聘吴。吴主问蜀马多少，对曰：&ldquo;官用有余，人间自足。&rdquo;吴主与群臣论道义，谓宁为人弟，密曰：&ldquo;原为人兄矣。&rdquo;吴主曰：&ldquo;何以为兄？&rdquo;密曰：&ldquo;为兄供养之日长。&rdquo;吴主及群臣皆称善。蜀平后，征西将军邓艾闻其名，请为主簿，及书招，欲与相见，皆不往。以祖母年老，心在色养。晋武帝立太子，徵为太子洗马，诏书累下，郡县逼遣，於是密上书曰：&ldquo;臣以险衅，夙遭闵凶，生孩六月，慈父见背，行年四岁，舅夺母志。祖母刘，愍臣孤弱，躬见抚养。臣少多疾病，九岁不行，零丁孤苦，至於成立，既无伯叔，终鲜兄弟，门衰祚薄，晚有合。外无期功强近之亲，内无应门五尺之童，茕茕孑立，形影相吊。而刘早婴疾病，常在床蓐，臣侍汤药，未曾废离。逮奉圣朝，沐浴清化，前太守臣逵察臣孝廉，后刺史臣荣举臣秀才，臣以供养无主，辞不赴命。诏书特下，拜臣郎中，寻蒙国恩，除臣洗马，猥以微贱，当侍东宫，非臣陨首所能上报。臣具表闻，辞不就职。诏书切峻，责臣逋慢，郡县逼迫，催臣上道，州司临门，急於星火。臣欲奉诏奔驰，则刘病日笃，苟顺私情，则告诉不许，臣之进退，实为狼狈。伏惟圣朝以孝治天下，凡在故老，犹蒙矜愍，况臣孤苦，特为尤甚。且臣少仕伪朝，历职郎署，本图宦达，不矜名节。今臣亡国贱俘，至微至陋，猥蒙拔擢，宠命优渥，岂敢盘桓，有所希冀？但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，亦无以终余年，母孙二人，更相为命，是以区区不敢废远。臣今年四十有四，祖母刘今年九十有六，是臣尽节於陛下之日长，报养刘之日短也。乌鸟私情，原乞终养。臣之辛苦，非徒蜀之人士及二州牧伯所见明知，皇天后土，实所共鉴。原陛下矜愍愚诚，听臣微志，庶刘侥，保卒余年。臣生当陨首，死当结草，臣不胜犬马怖惧之情！&rdquo;武帝览表曰：&ldquo;密不空有名也。&rdquo;嘉其诚款，赐奴婢二人，下郡县供养其祖母奉膳。及祖母卒，服终，从尚书郎为河内温县令，政化严明。中山诸王每过温县，必责求供给，温吏民患之。及密至，中山王过县，欲求刍茭薪蒸，密笺引高祖过沛，宾礼老幼，桑梓之供，一无烦扰，&ldquo;伏惟明王孝思惟则，动识先戒，本国望风，式歌且舞，诛求之碎，所未闻命。&rdquo;自后诸王过，不敢有烦。陇西王司马子舒深敬友密，而贵势之家惮其公直。密去官，为州大中正，性方直，不曲意势位。后失荀勖、张华指，左迁汉中太守，诸王多以为冤。一年去官，年六十四卒。著述理论十篇，安东将军胡熊与皇甫士安并善之。</p><p>戏以延熙四年著季汉辅臣赞，其所颂述，今多载于蜀书，是以记之於左。自此之后卒者，则不追谥，故或有应见称纪而不在乎篇者也。其戏之所赞而今不作传者，余皆注疏本末於其辞下，可以c知其仿佛云尔。</p><p>昔文王歌德，武王歌兴，夫命世之主，树身行道，非唯一时，亦由开基植绪，光于来世者也。自我中汉之末，王纲弃柄，雄豪并起，役殷难结，生人涂地。於是世主感而虑之，初自燕、代则仁声洽著，行自齐、鲁则英风播流，寄业荆、郢则臣主归心，顾援吴、越则贤愚赖风，奋威巴、蜀则万里肃震，厉师庸、汉则元寇敛迹，故能承高祖之始兆，复皇汉之宗祀也。然而奸凶幌眨天征未加，犹孟津之翔师，复须战於鸣条也。天禄有终，奄忽不豫。虽摄归一统，万国合从者，当时俊V扶携翼戴，明德之所怀致也，盖济济有可观焉。遂乃并述休风，动于后听。其辞曰：</p><p>皇帝遗植，爰滋八方，别自中山，灵精是锺，顺期挺生，杰起龙骧。始于燕、代，伯豫君荆，吴、越凭赖，望风请盟，挟巴跨蜀，庸汉以并。乾坤复秩，宗祀惟宁，蹑基履迹，播德芳声。华夏思美，西伯其音，开庆来世，历载攸兴。──赞昭烈皇帝</p><p>忠武英高，献策江滨，攀吴连蜀，权我世真。受遗阿衡，整武齐文，敷陈德教，理物移风，贤愚竞心，佥忘其身。诞静邦内，四裔以绥，屡临敌庭，实耀其威，研精大国，恨於未夷。──赞诸葛丞相</p><p>司徒清风，是咨是臧，识爱人伦，孔音锵锵。──赞许司徒</p><p>关、张赳赳，出身匡世，扶翼携上，雄壮虎烈。O屏左右，翻飞电发，济于艰难，赞主洪业，侔迹韩、耿，齐声双德。交待无礼，并致奸慝，悼惟轻虑，陨身匡国。──赞关云长、张益德</p><p>骠骑奋起，连横合从，首事三秦，保据河、潼。宗计於朝，或异或同，敌以乘衅，家破军亡。乖道反德，凤攀龙。──赞马孟起</p><p>翼侯良谋，料世兴衰，委质于主，是训是谘，暂思经算，睹事知机。──赞法孝直</p><p>军师美至，雅气晔晔，致命明主，忠情发臆，惟此义宗，亡身报德。──赞庞士元</p><p>将军敦壮，摧峰登难，立功立事，于时之帧）ぉぴ藁坪荷</p><p>掌军清节，亢然a常，谠言惟司，民思其纲。──赞董幼宰</p><p>安远强志，允休允烈，轻财果壮，当难不惑，以少御多，殊方保业。──赞邓孔山</p><p>孔山名方，南郡人也。以荆州从事随先主入蜀。蜀既定，为犍为属国都尉，因易郡名，为朱提太守，选为安远将军、蚪刀级剑住南昌县。章武二年卒。失其行事，故不为传。</p><p></p> 