 <p>㈡江表传曰：策说术云：&ldquo;家有旧恩在东，原助舅讨横江；横江拔，因投本土召募，可得三万兵，以佐明使君匡济汉室。&rdquo;术知其恨，而以刘繇据曲阿，王朗在会稽，谓策未必能定，故许之。</p><p>㈢江表传曰：策渡江攻繇牛渚营，尽得邸阁粮谷、战具，是岁兴平二年也。时彭城相薛礼、下邳相笮融依繇为盟主，礼据秣陵城，融屯县南。策先攻融， 融出兵交战，斩首五百余级，融即闭门不敢动。因渡江攻礼，礼突走，而樊能、于麋等复合众袭夺牛渚屯。策闻之，还攻破能等，获男女万余人。复下攻融，为流矢 所中，伤股，不能乘马，因自舆还牛渚营。或叛告融曰：&ldquo;孙郎被箭已死。&rdquo;融大喜，即遣将于兹乡策。策遣步骑数百挑战，设伏於后，贼出击之，锋刃未接而伪 走，贼追入伏中，乃大破之，斩首千余级。策因往到融营下，令左右大呼曰：&ldquo;孙郎竟云何！&rdquo;贼於是惊怖夜遁。融闻策尚在，更深沟高垒，缮治守备。策以融所屯 地势险固，乃舍去，攻破繇别将於海陵，转攻湖孰、江乘，皆下之。</p><p>策为人，美姿颜，好笑语，性阔达听受，善於用人，是以士民见者，莫不尽心，乐为致死。刘繇弃军遁逃，诸郡守皆捐城郭奔走。㈠吴人严白虎等众各万 余人，处处屯聚。吴景等欲先击破虎等，乃至会稽。策曰：&ldquo;虎等群盗，非有大志，此成禽耳。&rdquo;遂引兵渡浙江，据会稽，屠东冶，乃攻破虎等。㈡尽更置长吏，策 自领会稽太守，复以吴景为丹杨太守，以孙贲为豫章太守；分豫章为庐陵郡，以贲弟辅为庐陵太守，丹杨朱治为吴郡太守。彭城张昭、广陵张、秦松、陈端等为谋 主。㈢时袁术僭号，策以书责而绝之。㈣曹公表策为讨逆将军，封为吴侯。㈤后术死，长史杨弘、大将张勋等将其众欲就策，庐江太守刘勋要击，悉虏之，收其珍宝 以归。策闻之，伪与勋好盟。勋新得术众，时豫章上缭宗民万余家在江东，策劝勋攻取之。勋既行，策轻军晨夜袭拔庐江，勋众尽降，勋独与麾下数百人自归曹公。 ㈥是时哀绍方强，而策并江东，曹公力未能逞，且欲抚之。㈦乃以弟女配策小弟匡，又为子章取贲女，皆礼辟策弟权、翊，又命扬州刺史严象举权茂才。</p><p>㈠江表传曰：策时年少，虽有位号，而士民皆呼为孙郎。百姓闻孙郎至，皆失魂魄；长吏委城郭，窜伏山草。及至，军士奉令，不敢虏略，鸡犬菜茹，一 无所犯，民乃大悦，竞以牛酒诣军。刘繇既走，策入曲阿劳赐将士，遣将陈宝诣阜陵迎母及弟。发恩布令，告诸县：&ldquo;其刘繇、笮融等故乡部曲来降首者，一无所 问；乐从军者，一身行，复除门户；不乐者，勿强也。&rdquo;旬日之间，四面云集，得见兵二万余人，马千余匹，威震江东，形势转盛。</p><p>㈡吴录曰：时有乌程邹他、钱铜及前合浦太守嘉兴王晟等，各聚众万余或数千。引兵扑讨，皆攻破之。策母吴氏曰：&ldquo;晟与汝父有升堂见妻之分，今其诸 子兄弟皆已枭夷，独余一老翁，何足复惮乎？&rdquo;乃舍之，余咸族诛。策自讨虎，虎高垒坚守，使其弟舆请和。许之。舆请独与策会面约。既会，策引白刃斫席，舆体 动，策笑曰：&ldquo;闻卿能坐跃，剿捷不常，聊戏卿耳！&rdquo;舆曰：&ldquo;我见刃乃然。&rdquo;策知其无能也，乃以手戟投之，立死。舆有勇力，虎众以其死也，甚惧。进攻破之。 虎奔余杭，投许昭於虏中。程普请击昭，策曰：&ldquo;许昭有义於旧君，有诚於故友，此丈夫之志也。&rdquo;乃舍之。</p><p>臣松之案：许昭有义於旧君，谓济盛宪也，事见后注。有诚於故友，则受严白虎也。</p><p>㈢江表传曰：策遣奉正都尉刘由、五官掾高承奉章诣许，拜献方物。</p><p>㈣吴录载策使张为书曰：&ldquo;盖上天垂司过之星，圣王建敢谏之鼓，设非谬之备，急箴阙之言，何哉？凡有所长，必有所短也。去冬传有大计，无不悚 惧；旋知供备贡献，万夫解惑。顷闻建议，复欲追遵前图，即事之期，便有定月。益使怃然，想是流妄；设其必尔，民何望乎？曩日之举义兵也，天下之士所以响应 者，董卓擅废置，害太后、弘农王，略A宫人，发掘园陵，暴逆至此，故诸州郡雄豪闻声慕义。神武外振，卓遂内歼。元恶既毙，幼主东顾，俾保傅宣命，欲令诸军 振旅，(於)〔然〕河北通谋黑山，曹操放毒东徐，刘表称乱南荆，公孙癖庇模刘繇决力江浒，刘备争盟淮隅，是以未获承命补戢戈也。今备、繇既破，操 等饥馁，谓当与天下合谋，以诛丑类。舍而不图，有自取之志，非海内所望，一也。昔成汤伐桀，称有夏多罪；武王伐纣，曰殷有罪罚重哉。此二王者，虽有圣德， 宜当君世；如使不遭其时，亦无繇兴矣。幼主非有恶於天下，徒以春秋尚少，胁於强臣，若无过而夺之，惧未合於汤、武之事，二也。卓虽狂狡，至废主自与，亦犹 未也，而天下闻其桀虐，攘臂同心而疾之，以中土希战之兵，当边地劲悍之虏，所以斯须游魂也。今四方之人，皆玩敌而便战斗矣，可得而胜者，以彼乱而我治，彼 逆而我顺也。见当世之纷若，欲大举以临之，m足趣祸，三也。天下神器，不可虚干，必须天赞与人力也。殷汤有白鸠之祥，周武有赤乌之瑞，汉高有星聚之符，世 祖有神光之徵，皆因民困悴於桀、纣之政，毒苦於秦、莽之役，故能芟去无道，致成其志。今天下非患於幼主，未见受命之应验，而欲一旦卒然登即尊号，未之或 有，四也。天子之贵，四海之富，谁不欲焉？义不可，势不得耳。陈胜、项籍、王莽、公孙述之徒，皆南面称孤，莫之能济。帝王之位，不可横冀，五也。幼主岐 嶷，若除其浚去其鲠，必成中兴之业。夫致主於周成之盛，自受旦、]之美，此诚所望於尊明也。纵使幼主有他改异，犹望推宗室之谱属，论近亲之贤良，以绍刘 统，以固汉宗。皆所以书功金石，图形丹青，流庆无穷，垂声管。舍而不为，为其难者，想明明之素，必所不忍，六也。五世为相，权之重，势之盛，天下莫得而 比焉。忠贞者必曰宜夙夜思惟，所以扶国家之踬顿，念社稷之危殆，以奉祖考之志，以报汉室之恩。其忽履道之节而强进取之欲者，将曰天下之人非家吏则门生也， 孰不从我？四方之敌非吾匹则吾役也，谁能违我？盍乘累世之势，起而取之哉？二者殊数，不可不详察，七也。所贵於圣哲者，以其审於机宜，慎於举措。若难图之 事，难保之势，以激群敌之气，以生众人之心，公义故不可，私计又不利，明哲不处，八也。世人多惑於图纬而牵非类，比合文字以悦所事，苟以阿上惑众，终有后 悔者，自往迄今，未尝无之，不可不深择而熟思，九也。九者，尊明所见之余耳，庶备起予，补所遗忘。忠言逆耳，幸留神听！&rdquo;典略云张昭之辞。臣松之以为张昭 虽名重，然不如之文也，此书必所作。</p><p>㈤江表传曰：建安二年夏，汉朝遣议郎王c奉戊辰诏书曰：&ldquo;董卓逆乱，凶国害民。先将军坚念在平讨，雅意未遂，厥美著闻。策遵善道，求福不回。今 以策为骑都尉，袭爵乌程侯，领会稽太守。&rdquo;又诏敕曰：&ldquo;故左将军袁术不顾朝恩，坐创凶逆，造合虚伪，欲因兵乱，诡诈百姓，〔始〕闻其言以为不然。定得使持 节平东将军领徐州牧温侯布上术所造惑众妖妄，知术鸱枭之性，遂其无道，修治王宫，署置公卿，郊天祀地，残民害物，为祸深酷。布前后上策乃心本朝，欲还讨 术，为国效节，乞加显异。夫县赏俟功，惟勤是与，故便宠授，承袭前邑，重以大郡，荣耀兼至，是策输力竭命之秋也。其亟与布及行吴郡太守安东将军陈r戮力一 心，同时赴讨。&rdquo;策自以统领兵马，但以骑都尉领郡为轻，欲得将军号，(及)〔乃〕使人讽c，c便承制假策明汉将军。是时，陈r屯海西，策奉诏治严，当与 布、r参同形势。行到钱塘，r阴图袭策，遣都尉万演等密渡江，使持印传三十余纽与贼丹杨、宣城、泾、陵阳、始安、黟、歙诸险县大帅祖郎、焦已及吴郡乌程严 白虎等，使为内应，伺策军发，欲攻取诸郡。策觉之，遣吕范、徐逸攻r於海西，大破r，获其吏士妻子四千人。</p><p>山阳公载记曰：r单骑走冀州，自归袁绍，绍以为故安都尉。</p><p>吴录载策上表谢曰：&ldquo;臣以固陋，孤持边陲。陛下广播高泽，不遗细节，以臣袭爵，兼典名郡。仰荣顾宠，所不克堪。兴平二年十二月二十日，於吴郡曲 阿得袁术所呈表，以臣行殄寇将军；至被诏书，乃知诈擅。虽辄捐废，犹用悚悸。臣年十七，丧失所怙，惧有不任堂构之鄙，以忝析薪之戒，诚无去病十八建功，世 祖列将弱冠佐命。臣初领兵，年未弱冠，虽驽懦不武，然思竭微命。惟术狂惑，为恶深重。臣凭威灵，奉辞罚罪，庶必献捷，以报所授。&rdquo;臣松之案：本传云孙坚以 初平三年卒，策以建安五年卒，策死时年二十六，计坚之亡，策应十八，而此表云十七，则为不符。张[汉纪及吴历并以坚初平二年死，此为是而本传误也。江表传 曰：建安三年，策又遣使贡方物，倍於元年所献。其年，制书转拜讨逆将军，改封吴侯。</p><p>㈥江表传曰：策被诏敕，与司空曹公、卫将军董承、益州牧刘璋等并力讨袁术、刘表。军严当进，会术死，术从弟胤、女婿黄猗等畏惧曹公，不敢守寿 春，乃共舁术棺柩，扶其妻子及部曲男女，就刘勋於皖城。勋粮食少，无以相振，乃遣从弟偕告籴於豫章太守华歆。歆郡素少谷，遣吏将偕就海昏上缭，使诸宗帅共 出三万斛米以与偕。偕往历月，才得数千斛。偕乃报勋，具说形状，使勋来袭取之。勋得偕书，使潜军到海昏邑下。宗帅知之，空壁逃匿，勋了无所得。时策西讨黄 祖，行及石城，闻勋轻身诣海昏，便分遣从兄贲、辅率八千人於彭泽待勋，自与周瑜率二万人步袭皖城，即克之，得术百工及鼓吹部曲三万余人，并术、勋妻子。表 用汝南李术为庐江太守，给兵三千人以守皖，皆徙所得人东诣吴。贲、辅又於彭泽破勋。勋走入楚江，从寻阳步上到置马亭，闻策等已克皖，乃投西塞。至沂，筑垒 自守，告急於刘表，求救於黄祖。祖遣太子射船军五千人助勋。策复就攻，大破勋。勋与偕北归曹公，射亦遁走。策收得勋兵二千余人，船千艘，遂前进夏口攻黄 祖。时刘表遣从子虎、南阳韩将长矛五千，来为黄祖前锋。策与战，大破之。</p><p>吴录载策表曰：&ldquo;臣讨黄祖，以十二月八日到祖所屯沙羡县。刘表遣将助祖，并来趣臣。臣以十一日平旦部所领江夏太守行建威中郎将周瑜、领桂阳太守 行征虏中郎将吕范、领零陵太守行荡寇中郎将程普、行奉业校尉孙权、行先登校尉韩当、行武锋校尉黄盖等同时俱进。身跨马栎陈，手击急鼓，以齐战势。吏士奋 激，踊跃百倍，心精意果，各竞用命。越渡重堑，迅疾若飞。火放上风，兵激烟下，弓弩并发，流矢雨集，日加辰时，祖乃溃烂。锋刃所截，Y火所焚，前无生寇， 惟祖迸走。获其妻息男女七人，斩虎、(狼)韩已下二万余级，其赴水溺者一万余口，船六千余艘，财物山积。虽表未禽，祖宿狡猾，为表腹心，出作爪牙，表之 鸱张，以祖气息，而祖家属部曲，扫地无余，表孤特之虏，成鬼行尸。诚皆圣朝神武远振，臣讨有罪，得效微勤。&rdquo;</p><p>㈦吴历曰：曹公闻策平定江南，意甚难之，常呼&ldquo;a耗延胝锋也&rdquo;。</p><p>建安五年，曹公与袁绍相拒於官渡，策阴欲袭许，迎汉帝，㈠密治兵，部署诸将。未发，会为故吴郡太守许贡客所杀。先是，策杀贡，贡小子与客亡匿江 边。策单骑出，卒与客遇，客击伤策。㈡创甚，请张昭等谓曰：&ldquo;中国方乱，夫以吴、越之众，三江之固，足以观成败。公等善相吾弟！&rdquo;呼权佩以印绶，谓曰： &ldquo;举江东之众，决机於两陈之间，与天下争衡，卿不如我；举贤任能，各尽其心，以保江东，我不知卿。&rdquo;至夜卒，时年二十六。㈢</p><p>㈠吴录曰：时有高岱者，隐於余姚，策命出使会稽丞陆昭逆之，策虚己候焉。闻其善左传，乃自玩读，欲与论讲。或谓之曰：&ldquo;高岱以将军但英武而已， 无文学之才，若与论传而或云不知者，则某言符矣。&rdquo;又谓岱曰：&ldquo;孙将军为人，恶胜己者，若每问，当言不知，乃合意耳。如皆辨义，此必危殆。&rdquo;岱以为然，及 与论传，或答不知。策果怒，以为轻己，乃囚之。知交及时人皆露坐为请。策登楼，望见数里中填满。策恶其收众心，遂杀之。岱字孔文，吴郡人也。受性聪达，轻 财贵义。其友士拔奇，取於未显，所友八人，皆世之英伟也。太守盛宪以为上计，举孝廉。许贡来领郡，岱将宪避难於许昭家，求救於陶谦。谦未即救，岱憔悴泣 血，水浆不入口。谦感其忠壮，有申包胥之义，许为出军，以书与贡。岱得谦书以还，而贡已囚其母。吴人大小皆为危竦，以贡宿忿，往必见害。岱言在君则为君， 且母在牢狱，期於当往，若得入见，事自当解。遂通书自白，贡即与相见。才辞敏捷，好自陈谢，贡登时出其母。岱将见贡，语友人张允、沈e令豫具船，以贡必 悔，当追逐之。出便将母乘船易道而逃。贡须臾遣人追之，令追者若及於船，江上便杀之，已过则止。使与岱错道，遂免。被诛时，年三十余。江表传曰：时有道士 琅邪于吉，先寓居东方，往来吴会，立精舍，烧香读道书，制作符水以治病，吴会人多事之。策尝於郡城门楼上，集会诸将宾客，吉乃盛服杖小函，漆画之，名为仙 人铧，趋度门下。诸将宾客三分之二下楼迎拜之，掌宾者禁呵不能止。策即令收之。诸事之者，悉使妇女入见策母，请救之。母谓策曰：&ldquo;于先生亦助军作福，医护 将士，不可杀之。&rdquo;策曰：&ldquo;此子妖妄，能幻惑众心，远使诸将不复相顾君臣之礼，尽委策下楼拜之，不可不除也。&rdquo;诸将复连名通白事陈乞之，策曰：&ldquo;昔南阳张 津为交州刺史，舍前圣典训，废汉家法律，尝著绛帕头，鼓琴烧香，读邪俗道书，云以助化，卒为南夷所杀。此甚无益，诸君但未悟耳。今此子已在鬼，勿复费纸 笔也。&rdquo;即催斩之，县首於。诸事之者，尚不谓其死而云尸解焉，复祭祀求福。</p><p>志林曰：初顺帝时，琅邪宫崇诣阙上师于吉所得神书於曲阳泉水上，白素朱界，号太平青领道，凡百余卷。顺帝至建安中，五六十岁，于吉是时近已百 年，年在耄悼，礼不加刑。又天子巡狩，问百年者，就而见之，敬齿以亲爱，圣王之至教也。吉罪不及死，而暴加酷刑，是乃谬诛，非所以为美也。喜推考桓王之 薨，建安五年四月四日。是时曹、袁相攻，未有胜负。案夏侯元让与石威则书，袁绍破后也。书云：&ldquo;授孙贲以长沙，业张津以零、桂。&rdquo;此为桓王於前亡，张津於 后死，不得相让，譬言津之死意矣。</p><p>臣松之案：太康八年，广州大中正王范上交广二州春秋。建安六年，张津犹为交州牧。江表传之虚如志林所云。</p><p>搜神记曰：策欲渡江袭许，与吉俱行。时大旱，所在览鳌２叽咧罱士使速引船，或身自早出督切，见将吏多在吉许，策因此激怒，言：&ldquo;我为不如于吉 邪，而先趋务之？&rdquo;便使收吉。至，呵问之曰：&ldquo;天旱不雨，道涂艰涩，不时得过，故自早出，而卿不同忧戚，安坐船中作鬼物态，败吾部伍，今当相除。&rdquo;令人缚 置地上暴之，使请雨，若能感天日中雨者，当原赦，不尔行诛。俄而云气上蒸，肤寸而合，比至日中，大雨总至，溪涧盈溢。将士喜悦，以为吉必见原，并往庆慰。 策遂杀之。将士哀惜，共藏其尸。天夜，忽更兴云覆之；明旦往视，不知所在。</p><p>案江表传、搜神记于吉事不同，未详孰是。</p><p>㈡江表传曰：广陵太守陈登治射阳，登即r之从兄子也。策前西征，登阴复遣间使，以印绶与严白虎余党，图为后害，以报r见破之辱。策归，复讨登。 军到丹徒，须待运粮。策性好猎，将步骑数出。策驱驰逐鹿，所乘马精骏，从骑绝不能及。初，吴郡太守许贡上表於汉帝曰：&ldquo;孙策骁雄，与项籍相似，宜加贵宠， 召还京邑。若被诏不得不还，若放於外必作世患。&rdquo;策候吏得贡表，以示策。策请贡相见，以责让贡。贡辞无表，策即令武士绞杀之。贡奴客潜民间，欲为贡报雠。 猎日，卒有三人即贡客也。策问：&ldquo;尔等何人？&rdquo;答云：&ldquo;是韩当兵，在此射鹿耳。&rdquo;策曰：&ldquo;当兵吾皆识之，未尝见汝等。&rdquo;因射一人，应弦而倒。余二人怖急， 便举弓射策，中颊。后骑寻至，皆刺杀之。</p><p>九州春秋曰：策闻曹公北征柳城，悉起江南之众，自号大司马，将北袭许，恃其勇，行不设备，故及於难。孙盛异同评曰：凡此数书，各有所失。孙策虽 威行江外，略有六郡，然黄祖乘其上流，陈登间其心腹，且深险强宗，未尽归复，曹、袁虎争，势倾山海，策岂暇远师汝、颍，而迁帝於吴、越哉？斯盖庸人之所鉴 见，况策达於事势者乎？又案袁绍以建安五年至黎阳，而策以四月遇害，而志云策闻曹公与绍相拒於官渡，谬矣。伐登之言，为有证也。</p><p>又江表传说策悉识韩当军士，疑此为诈，便射杀一人。夫三军将士或有新附，策为大将，何能悉识？以所不识，便射杀之，非其论也，又策见杀在五年，柳城之役在十二年，九州春秋乖错尤甚矣。</p><p>臣松之案：傅子亦云曹公征柳城，将袭许。记述若斯，何其疏哉！然孙盛所讥，未为悉是。黄祖始被策破，魂气未反，(但)〔且〕刘表君臣本无兼并之 志，虽在上流，何办规拟吴会？策之此举，理应先图陈登，但举兵所在，不止登而已。于时强宗骁帅，祖郎、严虎之徒，禽灭已尽，所余山越，盖何足虑？然则策之 所规，未可谓之不暇也。若使策志获从，大权在手，淮、泗之间，所在皆可都，何必毕志江外，其当迁帝於扬、越哉？案魏武纪，武帝以建安四年已出屯官渡，乃策 未死之前，久与袁绍交兵，则国志所云不为谬也。许贡客。无闻之小人，而能感识恩遇，临义忘生，卒然奋发，有侔古烈矣。诗云：&ldquo;君子有徽猷，小人与属。&rdquo;贡 客其有焉。</p><p>㈢吴历曰：策既被创，医言可治，当好自将护，百日勿动。策引镜自照，谓左右曰：&ldquo;面如此，尚可复建功立事乎？&rdquo;椎几大奋，创皆分裂，其夜卒。</p><p>搜神记曰：策既杀于吉，每独坐，彷芳吉在左右，意深恶之，颇有失常。后治创方差，而引镜自照，见吉在镜中，顾而弗见，如是再三，因扑镜大叫，创皆崩裂，须臾而死。</p><p>权称尊号，追谥策曰长沙桓王，封子绍为吴侯，后改封上虞侯。绍卒，子奉嗣。孙皓时，讹言谓奉当立，诛死。</p><p>评曰：孙坚勇挚刚毅，孤微发迹，导温戮卓，山陵杜塞，有忠壮之烈。策英气杰济，猛锐冠世，览奇取异，志陵中夏。然皆轻佻果躁，陨身致败。且割据江东，策之基兆也，而权尊崇未至，子止侯爵，於义俭矣。㈠</p><p>㈠孙盛曰：孙氏兄弟皆明略绝群。创基立事，策之由也，自临终之日，顾命委权。夫意气之间，犹有刎颈，况天伦之笃爱，豪达之英鉴，岂吝名号於既 往，违本情之至实哉？抑将远思虚盈之数，而慎其名器者乎？夫正本定名，为国之大防；杜绝疑贰，消衅之良谟。是故鲁隐矜义，终致羽父之祸；宋宣怀仁，卒有殇 公之哀。皆心存小善，而不达经纶之图；求誉当年，而不思贻厥之谋。可谓轻千乘之国，蹈道则未也。孙氏因扰攘之际，得奋其纵横之志，业非积德之基，邦无磐石 之固，势一则禄祚可终，情乖则祸乱尘起，安可不防微於未兆，虑难於将来？壮哉！策为首事之君，有吴开国之主；将相在列，皆其旧也，而嗣子弱劣，析薪弗荷， 奉援则鲁桓、田之难作，崇之则与夷、子冯之祸兴。是以正名定本，使贵贱殊邈，然后国无陵肆之责，后嗣罔猜忌之嫌，群情绝异端之论，不逞杜觊觎之心；於情 虽违，於事虽俭，至於括囊远图，永保维城，可谓为之于其未有，治之于其未乱者也。陈氏之评，其未达乎！</p> 