 <p>方今天下一统，九州晏如，而顾西有违命之蜀，东有不臣之吴，使边境未得脱甲，谋士未得高枕者，诚欲混同宇内以致太和也。故启灭有扈而夏功昭，成 克商、奄而周德著。今陛下以圣明统世，将欲卒文、武之功，继成、康之隆，简贤授能，以方叔、召虎之臣镇御四境，为国爪牙者，可谓当矣。然而高鸟未挂於轻 缴，渊鱼未县於钩饵者，恐钓射之术或未尽也。昔耿m不俟光武，亟击张步，言不以贼遗於君父。故车右伏剑於鸣毂，雍门刎首於齐境，若此二士，岂恶生而尚死 哉？诚忿其慢主而陵君也。㈠夫君之宠臣，欲以除患兴利；臣之事君，必以杀身靖乱，以功报主也。昔贾谊弱冠，求试属国，请系单于之颈而制其命；终军以妙年使 越，欲得长缨占其王，羁致北阙。此二臣，岂好为夸主而d世哉？志或郁结，欲逞其才力，输能於明君也。昔汉武为霍去病治第，辞曰：&ldquo;匈奴未灭，臣无以家 为！&rdquo;(固)夫忧国忘家，捐躯济难，忠臣之志也。今臣居外，非不厚也，而寝不安席，食不遑味者，伏以二方未克为念。</p><p>伏见先武皇帝武臣宿将，年耆即世者有闻矣。虽贤不乏世，宿将旧卒，犹习战陈，窃不自量，志在效命，庶立毛发之功，以报所受之恩。若使陛下出不世 之诏，效臣锥刀之用，使得西属大将军，当一校之队，若东属大司马，统偏舟之任，必乘危蹈险，骋舟奋骊，突刃触锋，为士卒先。虽未能禽权馘亮，庶将虏其雄 率，歼其丑类，必效须臾之捷，以灭终身之愧，使名挂史笔，事列朝策。虽身分蜀境，首县吴阙，犹生之年也。如微才弗试，没世无闻，徒荣其躯而丰其体，生无益 於事，死无损於数，虚荷上位而忝重禄，禽息鸟视，终於白首，此徒圈牢之养物，非臣之所志也。流闻东军失备，师徒小衄，辍食弃餐，奋袂攘衽，抚剑东顾，而心 已驰於吴会矣。</p><p>臣昔从先武皇帝南极赤岸，东临沧海，西望玉门，北出玄塞，伏见所以行军用兵之势，可谓神妙矣。故兵者不可豫言，临难而制变者也。志欲自效於明 时，立功於圣世。每览史籍，观古忠臣义士，出一朝之命，以徇国家之难，身虽屠裂，而功铭著於鼎锺，名称垂於竹帛，未尝不拊心而叹息也。臣闻明主使臣，不废 有罪。故奔北败军之将用，秦、鲁以成其功；㈡绝缨盗马之臣赦，楚、赵以济其难。㈢臣窃感先帝早崩，威王弃世，臣独何人，以堪长久！常恐先朝露，填沟壑，坟 土未乾，而身名并灭。臣闻骐骥长鸣，则伯乐照其能；卢狗悲号，则韩国知其才。是以效之齐、楚之路，以逞千里之任；试之狡兔之捷，以验搏噬之用。今臣志狗马 之微功，窃自惟度，终无伯乐、韩国之举，是以於邑而窃自痛者也。</p><p>夫临搏而企竦，闻乐而窃\者，或有赏音而识道也。昔毛遂，赵之陪隶，犹假锥囊之喻，以寤主立功，何况巍巍大魏多士之朝，而无慷慨死难之臣乎！夫 自f自媒者，士女之丑行也。干时求进者，道家之明忌也。而臣敢陈闻於陛下者，诚与国分形同气，忧患共之者也。冀以尘雾之微补益山海，荧烛末光增辉日月，是 以敢冒其丑而献其忠。㈣</p><p>㈠刘向说苑曰：越甲至齐，雍门狄请死之。齐王曰：&ldquo;鼓铎之声未闻，矢石未交，长兵未接，子何务死？知为人臣之礼邪？&rdquo;雍门狄对曰：&ldquo;臣闻之，昔 者王田於囿，左毂鸣，车右请死之，王曰：&lsquo;子何为死？&rsquo;车右曰：&lsquo;为其鸣吾君也。&rsquo;王曰：&lsquo;左毂鸣者，此工师之罪也。子何事之有焉？&rsquo;车右对曰：&lsquo;吾不见 工师之乘，而见其鸣吾君也。&rsquo;遂刎颈而死。有是乎？&rdquo;王曰：&ldquo;有之。&rdquo;雍门狄曰：&ldquo;今越甲至，其鸣吾君，岂左毂之下哉？车右可以死左毂，而臣独不可以死越 甲邪？&rdquo;遂刎颈而死。是日，越人引军而退七十里，曰：&ldquo;齐王有臣，钧如雍门狄，疑使越社稷不血食。&rdquo;遂归。齐王葬雍门狄以上卿之礼。</p><p>㈡臣松之案：秦用败军之将，事显，故不注。鲁连与燕将书曰：&ldquo;曹子为鲁将，三战三北而亡地五百里，向使曹子计不反顾，义不旋踵，刎颈而死，则亦 不免为败军之将矣。曹子弃三北之耻，而退与鲁君计。桓公朝天子，会诸侯，曹子以一剑之任，披桓公之心於坛坫之上，颜色不变，辞气不悖。三战之所亡，一朝而 复之。天下震动，诸侯惊骇，威加吴、越。&rdquo;若此二士者，非不能成小廉而行小节也。</p><p>㈢臣松之案：楚庄掩绝缨之罪，事亦显，故不书。秦穆公有赦盗马事，赵则未闻。盖以秦亦赵姓，故互文以避上&ldquo;秦&rdquo;字也。</p><p>㈣魏略曰：植虽上此表，犹疑不见用，故曰&ldquo;夫人贵生者，非贵其养体好服，终竟年寿也，贵在其代天而理物也。夫爵禄者，非虚张者也，有功德然后应 之，当矣。无功而爵厚，无德而禄重，或人以为荣，而壮夫以为耻。故太上立德，其次立功，盖功德者所以垂名也。名者不灭，士之所利，故孔子有夕死之论，孟轲 有弃生之义。彼一圣一贤，岂不原久生哉？志或有不展也。是用喟然求试，必立功也。呜呼！言之未用，欲使后之君子知吾意者也。</p><p>三年，徙封东阿。五年，复上疏求存问亲戚，因致其意曰：</p><p>臣闻天称其高者，以无不覆；地称其广者，以无不载；日月称其明者，以无不照；江海称其大者，以无不容。故孔子曰：&ldquo;大哉尧之为君！惟天为大，惟 尧则之。&rdquo;夫天德之於万物，可谓弘广矣。盖尧之为教，先亲后疏，自近及远。其传曰：&ldquo;克明峻德，以亲九族；九族既睦，平章百姓。&rdquo;及周之文王亦崇厥化，其 诗曰：&ldquo;刑于寡妻，至于兄弟，以御于家邦。&rdquo;是以雍雍穆穆。风人咏之。昔周公吊管、蔡之不咸，广封懿亲以O屏王室，传曰：&ldquo;周之宗盟，异姓为后。&rdquo;诚骨肉 之恩爽而不离，亲亲之义实在敦固，未有义而后其君，仁而遗其亲者也。</p><p>伏惟陛下资帝唐钦明之德，体文王翼翼之仁，惠洽椒房，恩昭九族，群后百寮，番休递上，执政不废於公朝，下情得展於私室，亲理之路通，庆吊之情 展，诚可谓恕己治人，推惠施恩者矣。至於臣者，人道绝绪，禁锢明时，臣窃自伤也。不敢过望交气类，人事，叙人伦。近且婚媾不通，兄弟乖绝，吉凶之问塞， 庆吊之礼废，恩纪之违，甚於路人，隔阂之异，殊於胡越。今臣以一切之制，永无朝觐之望，至於注心皇极，结情紫闼，神明知之矣。然天实为之，谓之何哉！退唯 诸王常有戚戚具尔之心，原陛下沛然垂诏，使诸国庆问，四节得展，以叙骨肉之欢恩。全怡怡之笃义。妃妾之家，膏沐之遗，岁得再通，齐义於贵宗，等惠於百司， 如此，则古人之所叹，风雅之所咏，复存於圣世矣。</p><p>臣伏自惟省，无锥刀之用。及观陛下之所拔授，若以臣为异姓，窃自料度，不后於朝士矣。若得辞远游，戴武弁，解朱组，佩青绂，驸马、奉车，趣得一 号，安宅京室，执鞭珥笔，出从华盖，入侍辇毂，承答圣问，拾遗左右，乃臣丹诚之至原，不离於梦想者也。远慕鹿鸣君臣之宴，中咏常棣匪他之诫，下思伐木友生 之义，终怀蓼莪罔极之哀；每四节之会，K然独处，左右惟仆隶，所对惟妻子，高谈无所与陈，发义无所与展，未尝不闻乐而拊心，临觞而叹息也。臣伏以为犬马之 诚不能动人，譬人之诚不能动天。崩城、陨霜，臣初信之，以臣心况，徒虚语耳。若葵藿之倾叶，太阳虽不为之回光，然向之者诚也。窃自比於葵藿，若降天地之 施，垂三光之明者，实在陛下。</p><p>臣闻文子曰：&ldquo;不为福始，不为祸先。&rdquo;今之否隔，友于同忧，而臣独倡言者，窃不原於圣世使有不蒙施之物。有不蒙施之物，必有惨毒之怀，故柏舟有 &ldquo;天只&rdquo;之怨，谷风有&ldquo;弃予&rdquo;之叹。故伊尹耻其君不为尧舜，孟子曰：&ldquo;不以舜之所以事尧事其君者，不敬其君者也。&rdquo;臣之愚蔽，固非虞、伊，至於欲使陛下崇 光被时雍之美，宣缉熙章明之德者，是臣ff之诚，窃所独守，实怀鹤立企伫之心。敢复陈闻者，冀陛下傥发天聪而垂神听也。</p><p>诏报曰：&ldquo;盖教化所由，各有隆弊，非皆善始而恶终也，事使之然。故夫忠厚仁极草木，则行苇之诗作；恩泽衰薄，不亲九族，则角弓之章刺。今令诸国 兄弟，情理简怠，妃妾之家，膏沐疏略，朕纵不能敦而睦之，王援古喻义备悉矣，何言精诚不足以感通哉？夫明贵贱，崇亲亲，礼贤良，顺少长，国之纲纪，本无禁 固诸国通问之诏也，矫枉过正，下吏惧谴，以至於此耳。已敕有司，如王所诉。&rdquo;</p><p>植复上疏陈审举之义，曰：</p><p>臣闻天地协气而万物生，君臣合德而庶政成；五帝之世非皆智，三季之末非皆愚，用与不用，知与不知也。既时有举贤之名，而无得贤之实，必各援其类 而进矣。谚曰：&ldquo;相门有相，将门有将。&rdquo;夫相者，文德昭者也；将者，武功烈者也。文德昭，则可以匡国朝，致雍熙，稷、契、夔、龙是也；武功烈，则所以征不 庭，威四夷，南仲、方叔是矣。昔伊尹之为媵臣，至贱也，吕尚之处屠钓，至陋也，及其见举於汤武、周文，诚道合志同，玄谟神通，岂复假近习之荐，因左右之介 哉。书曰：&ldquo;有不世之君，必能用不世之臣；用不世之臣，必能立不世之功。&rdquo;殷周二王是矣。若夫龌龊近步，遵常守故，安足为陛下言哉？故阴阳不和，三光不 常官旷无人，庶政不整者，三司之责也。疆埸骚动，方隅内侵，没军丧众，干戈不息者，边将之忧也。岂可虚荷国宠而不称其任哉？故任益隆者负益重，位益高者 责益深，书称&ldquo;无旷庶官&rdquo;，诗有&ldquo;职思其忧&rdquo;，此其义也。</p><p>陛下体天真之淑圣，登神机以继统，冀闻康哉之g，偃武行文之美。而数年以来，水旱不时，民困衣食，师徒之发，岁岁增调，加东有覆败之军，西有殪 没之将，至使蚌蛤浮翔於淮、泗，@鼬於林木。臣每念之，未尝不辍食而挥餐，临觞而~腕矣。昔汉文发代，疑朝有变，宋昌曰：&ldquo;内有朱虚、东牟之亲，外有 齐、楚、淮南、琅邪，此则磐石之宗，原王勿疑。&rdquo;臣伏惟陛下远览姬文二虢之援，中虑周成召、毕之辅，下存宋昌磐石之固。昔骐骥之於吴阪，可谓困矣，及其伯 乐相之，孙邮御之，形体不劳而坐取千里。盖伯乐善御马，明君善御臣；伯乐驰千里，明君致太平；诚任贤使能之明效也。若朝司惟良，万机内理，武将行师，方难 克弭。陛下可得雍容都城，何事劳动銮驾，暴露於边境哉？</p><p>臣闻羊质虎皮，见草则悦，见豺则战，忘其皮之虎也。今置将不良，有似於此。故语曰：&ldquo;患为之者不知，知之者不得为也。&rdquo;昔乐毅奔赵，心不忘燕； 廉颇在楚，思为赵将。臣生乎乱，长乎军，又数承教于武皇帝，伏见行师用兵之要，不必取孙、吴而与之合。窃揆之於心，常原得一奉朝觐，排金门，蹈玉陛，列 有职之臣，赐须臾之问，使臣得一散所怀，摅舒蕴积，死不恨矣。</p><p>被鸿胪所下发士息书，期会甚急。又闻豹尾已建，戎轩骛驾，陛下将复劳玉躬，扰挂神思。臣诚竦息，不遑宁处。原得策马执鞭，首当尘露，撮风后之 奇，接孙、吴之要，追慕卜商起予左右，效命先驱，毕命轮毂，虽无大益，冀有小补。然天高听远，情不上通，徒独望青云而拊心，仰高天而叹息耳。屈平曰：&ldquo;国 有骥而不知乘，焉皇皇而更索！&rdquo;昔管、蔡放诛，周、召作弼；叔鱼陷刑，叔向匡国。三监之衅，臣自当之；二南之辅，求必不远。华宗贵族，O王之中，必有应斯 举者。故传曰：&ldquo;无周公之亲，不得行周公之事。&rdquo;唯陛下少留意焉。</p><p>近者汉氏广建O王，丰则连城数十，约则飨食祖祭而已，未若姬周之树国，五等之品制之。若扶苏之谏始皇，淳于越之难周青臣，可谓知时变矣。夫能使 天下倾耳注目者，当权者是矣，故谋能移主，威能慑下。豪右执政，不在亲戚；权之所在，虽疏必重，势之所去，虽亲必轻，盖取齐者田族，非吕宗也。分晋者赵、 魏，非姬姓也。唯陛下察之。苟吉专其位，凶离其患者，异姓之臣也。欲国之安，祈家之贵，存共其荣，没同其祸者，公族之臣也。今反公族疏而异姓亲，臣窃惑 焉。</p><p>臣闻孟子曰：&ldquo;君子穷则独善其身，达则兼善天下。&rdquo;今臣与陛下践冰履炭，登山浮涧，寒温燥湿，高下共之，岂得离陛下哉？不胜愤懑，拜表陈情。若 有不合，乞且藏之书府，不便灭弃，臣死之后，事或可思。若有豪少挂圣意者，乞出之朝堂，使夫博古之士，纠臣表之不合义者。如是，则臣原足矣。</p><p>帝辄优文答报。㈠</p><p>㈠魏略曰：是后大发士息，及取诸国士。植以近前诸国士息已见发，其遗孤稚弱，在者无几，而复被取，乃上书曰：&ldquo;臣闻古者圣君，与日月齐其明，四 时等其信，是以戮凶无重，赏善无轻，怒若惊霆，喜若时雨，恩不中绝，教无二可，以此临朝，则臣下知所死矣。受任在万里之外，审主之所授官，必己之所以投 命，虽有构会之徒，泊然不以为惧者，盖君臣相信之明效也。昔章子为齐将，人有告之反者，威王曰：&lsquo;不然。&rsquo;左右曰：&lsquo;王何以明之？&rsquo;王曰：&lsquo;闻章子改葬死 母；彼尚不欺死父，顾当叛生君乎？&rsquo;此君之信臣也。昔管仲亲射桓公，后幽囚从鲁槛车载，使少年挽而送齐。管仲知桓公之必用己，惧鲁之悔，谓少年曰：&lsquo;吾为 汝唱，汝为和，声和声，宜走。&rsquo;於是管仲唱之，少年走而和之，日行数百里，宿昔而至。至则相齐，此臣之信君也。臣初受封，策书曰：&lsquo;植受兹青社，封於东 土，以屏翰皇家，为魏O辅。&rsquo;而所得兵百五十人，皆年在耳顺，或不逾矩，虎贲官骑及亲事凡二百余人。正复不老，皆使年壮，备有不虞，检校乘城，顾不足以自 救，况皆复耄耋罢曳乎？而名为魏东O，使屏翰王室，臣窃自羞矣。就之诸国，国有士子，合不过五百人。伏以为三军益损，不复赖此。方外不定，必当须办者，臣 原将部曲倍道奔赴，夫妻负襁，子弟怀粮，蹈锋履刃，以徇国难，何但习业小涸眨坑蕹弦曰犹樵龊樱鼷鼠饮海，於朝万无损益，於臣家计甚有废损。又臣士息前后 三送，兼人已竭。惟尚有小海七八岁已上，十六七已还，三十余人。今部曲皆年耆，卧在床席，非糜不食，眼不能视，气息裁属者，凡三十七人；疲瘵风靡，疣盲 聋聩者，二十三人。惟正须此小海大者可备宿卫，虽不足以御寇，粗可以警小盗；小者未堪大使，为可使耘I秽草，驱护鸟雀。休侯人则一事废，一日猎则众业 散，不亲自经营则功不摄；常自躬亲，不委下吏而已。陛下圣仁，恩诏三至，士子给国，长不复发。明诏之下，有若日，保金石之恩，必明神之信，画然自固，如 天如地。定习业者并复见送，若昼晦，怅然失图。伏以为陛下既爵臣百寮之右，居O国之任，为置卿士，屋名为宫，冢名为陵，不使其危居独立，无异於凡庶。若 柏成欣於野耕，子仲乐於灌园；蓬户茅牖，原宪之宅也；陋巷单瓢，颜子之居也：臣才不见效用，常慨然执斯志焉。若陛下听臣悉还部曲，罢官属，省监官，使解玺 释绂，追柏成、子仲之业，营颜渊、原宪之事，居子臧之庐，宅延陵之室。如此，虽进无成功，退有可守，身死之日，犹松、乔也。然伏度国朝终未肯听臣之若是， 固当羁绊於世绳，维系於禄位，怀屑屑之小忧，执无已之百念，安得荡然肆志，逍遥於宇宙之外哉？此原未从，陛下必欲崇亲亲，笃骨肉，润白骨而荣枯木者，惟遂 仁德以副前恩诏。&rdquo;皆遂还之。</p><p>其年冬，诏诸王朝六年正月。其二月，以陈四县封植为陈王，邑三千五百户。植每欲求别见独谈，论及时政，幸冀试用，终不能得。既还，怅然绝望。时 法制，待O国既自峻迫，寮属皆贾竖下才，兵人给其残老，大数不过二百人。又植以前过，事事复减半，十一年中而三徙都，常汲汲无欢，遂发疾薨，时年四十一。 ㈠遗令薄葬。以小子志，保家之主也，欲立之。初，植登鱼山，临东阿，喟然有终焉之心，遂营为墓。子志嗣，徙封济北王。景初中诏曰：&ldquo;陈思王昔虽有过失，既 克己慎行，以补前阙，且自少至终，篇籍不离於手，诚难能也。其收黄初中诸奏植罪状，公卿已下议尚书、秘书、中书三府、大鸿胪者皆削除之。撰录植前后所著赋 颂诗铭杂论凡百余篇，副藏内外。&rdquo;志累增邑，并前九百九十户。㈡</p><p>㈠植常为琴瑟调歌，辞曰：&ldquo;吁嗟此转蓬，居世何独然！长去本根逝，夙夜无休间。东西经七陌，南北越九阡，卒遇回风起，吹我入云间。自谓终天路， 忽焉下沉渊。惊飚接我出，故归彼中田。当南而更北，谓东而反西，宕宕当何依，忽亡而复存。飘u周八泽，连翩历五山，流转无a处，谁知吾苦艰？原为中林草， 秋随野火燔，糜灭岂不痛，原与根D连。&rdquo;</p><p>孙盛曰：异哉，魏氏之封建也！不度先王之典，不思O屏之术，违敦睦之风，背维城之义。汉初之封，或权侔人主，虽云不度，时势然也。魏氏诸侯，陋 同匹夫，虽惩七国，矫枉过也。且魏之代汉，非积德之由，风泽既微，六合未一，而翦枝郑委权异族，势同木，危若巢幕，不嗣忽诸，非天丧也。五等之制， 万世不易之典。六代兴亡，曹茁壑详矣。</p><p>㈡志别传曰：志字允恭，好学有才行。晋武帝为中抚军，迎常道乡公于，志夜与帝相见，帝与语，从暮至旦，甚器之。及受禅，改封鄄城公。发诏以志 为乐平太守，历章武、赵郡，迁散骑常侍、国子博士，后转博士祭酒。及齐王攸当之O，下礼官议崇锡之典，志叹曰：&ldquo;安有如此之才，如此之亲，而不得树本助 化，而远出海隅者乎？&rdquo;乃建议以谏，辞旨甚切。帝大怒，免志官。后复为散骑常侍。志遭母忧，居丧尽哀，因得疾病，喜怒失常，太康九年卒，谥曰定公。</p><p>萧怀王熊，早薨。黄初二年追封谥萧怀公。太和三年，又追封爵为王。青龙二年，子哀王炳嗣，食邑二千五百户。六年薨，无子，国除。</p><p>评曰：任城武艺壮猛，有将领之气。陈思文才富艳，足以自通后叶，然不能克让远防，终致携隙。传曰&ldquo;楚则失之矣。而齐亦未为得也&rdquo;，其此之谓欤！㈠</p><p>㈠鱼豢曰：谚言&ldquo;贫不学俭，卑不学恭&rdquo;，非人性分也，势使然耳。此实然之势，信不虚矣。假令太祖防遏植等，在於畴昔，此贤之心，何缘有窥望乎？ 彰之挟恨，尚无所至。至於植者，〔岂能兴难？〕乃令杨以倚注遇害，丁仪以希意族灭，哀夫！余每览植之华采，思若有神。以此推之，太祖之动心，亦良有以 也。</p> 