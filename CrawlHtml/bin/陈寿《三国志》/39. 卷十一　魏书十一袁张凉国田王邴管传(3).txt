 <p>㈡原别传曰：原十一而丧父，家贫，早孤。邻有书舍，原过其旁而泣。师问曰：&ldquo;童子何悲？&rdquo;原曰：&ldquo;孤者易伤，贫者易感。夫书者，必皆具有父兄者，一 则羡其不孤，二则羡其得学，心中恻然而为涕零也。&rdquo;师亦哀原之言而为之泣曰：&ldquo;欲书可耳！&rdquo;答曰：&ldquo;无钱资。&rdquo;师曰：&ldquo;童子苟有志，我徒相教，不求资 也。&rdquo;於是遂就书。一冬之间，诵孝经、论语。自在童龀之中，嶷然有异。及长，金玉其行。欲远游学，诣安丘孙崧。崧辞曰：&ldquo;君乡里郑君，君知之乎？&rdquo;原答 曰：&ldquo;然。&rdquo;崧曰：&ldquo;郑君学览古今，博闻强识，钩深致远，诚学者之师模也。君乃舍之，蹑屣千里，所谓以郑为东家丘者也。君似不知而曰然者，何？&rdquo;原曰： &ldquo;先生之说，诚可谓苦药良针矣；然犹未达仆之微趣也。人各有志，所规不同，故乃有登山而采玉者，有入海而采珠者，岂可谓登山者不知海之深，入海者不知山之 高哉！君谓仆以郑为东家丘，君以仆为西家愚夫邪？&rdquo;崧辞谢焉。又曰：&ldquo;肌⒃ブ士，吾多所识，未有若君者；当以书相分。&rdquo;原重其意，难辞之，持书而别。原 心以为求师启学，志高者通，非若交游待分而成也。书何为哉？乃藏书於家而行。原旧能饮酒，自行之后，八九年间，酒不向口。单步负笈，苦身持力，至陈留则师 韩子助，颍川则宗陈仲弓，汝南则交范孟博，涿郡则亲卢子帧Ａ俦穑师友以原不饮酒，会米肉送原。原曰：&ldquo;本能饮酒，但以荒思废业，故断之耳。今当远别，因 见贶饯，可一饮宴。&rdquo;於是共坐饮酒，终日不醉。归以书还孙崧，解不致书之意。后为郡所召，署功曹主簿。时鲁国孔融在郡，教选计当任公卿之才，乃以郑玄为计 掾，彭G为计吏，原为计佐。融有所爱一人，常盛嗟叹之。后恚望，欲杀之，朝吏皆请。时其人亦在坐，叩头流血，而融意不解。原独不为请。融谓原曰：&ldquo;众皆请 而君何独不？&rdquo;原对曰：&ldquo;明府於某，本不薄也，常言岁终当举之，此所谓&lsquo;吾一子&rsquo;也。如是，朝吏受恩未有在某前者矣，而今乃欲杀之。明府爱之，则引而方之 於子，憎之，则推之欲危其身。原愚，不知明府以何爱之？以何恶之？&rdquo;融曰：&ldquo;某生于微门，吾成就其兄弟，拔擢而用之；某今孤负恩施。夫善则进之，恶则诛 之，固君道也。往者应仲远为泰山太守，举一孝廉，旬月之间而杀之。夫君人者，厚薄何常之有！&rdquo;原对曰：&ldquo;仲远举孝廉，杀之，其义焉在？夫孝廉，国之俊选 也。举之若是，则杀之非也；若杀之是，则举之非也。诗云：&lsquo;彼己之子，不遂其媾。&rsquo;盖讥之也。语云：&lsquo;爱之欲其生，恶之欲其死。既欲其生，又欲其死，是惑 也。&rsquo;仲远之惑甚矣。明府奚取焉？&rdquo;融乃大笑曰：&ldquo;吾直戏耳！&rdquo;原又曰：&ldquo;君子於其言，出乎身，加乎民；言行，君子之枢机也。安有欲杀人而可以为戏者 哉？&rdquo;融无以答。是时汉朝陵迟，政以贿成，原乃将家人入郁洲山中。郡举有道，融书喻原曰：&ldquo;性保贞，清虚守高，危邦不入，久潜乐土。王室多难，西迁镐 京。圣朝劳谦，畴咨隽V。我徂求定，策命恳恻。国之将陨，嫠不恤纬，家之将亡，缇萦跋涉，彼匹妇也，犹执此义。实望根矩，仁为己任，授手援溺，振民於难。 乃或晏晏居息，莫我肯顾，谓之君子，固如此乎！根矩，根矩，可以来矣！&rdquo;原遂到辽东。辽东多虎，原之邑落独无虎患。原尝行而得遗钱，拾以系树枝，此钱既不 见取，而系钱者愈多。问其故，答者谓之神树。原恶其由己而成淫祀，乃辨之，於是里中遂敛其钱以为社供。后原欲归乡里，止於三山。孔融书曰：&ldquo;随会在秦，贾 季在翟，谘仰靡所，叹息增怀。顷知来至，近在三山。诗不云乎，&lsquo;来归自镐，我行永久&rsquo;。今遣五官掾，奉问榜人舟楫之劳，祸福动静告慰。乱阶未已，阻兵之 雄，若G弈争枭。&rdquo;原於是遂复反还。积十余年，后乃遁还。南行已数日，而度甫觉。度知原之不可复追也，因曰：&ldquo;邴君所谓云中白鹤，非鹑`之网所能罗矣。又 吾自遣之，勿复求也。&rdquo;遂免危难。自反国土，原於是讲述礼乐，吟咏诗书，门徒数百，服道数十。时郑玄博学洽闻，]解典籍，故儒雅之士集焉。原亦自以高远清 白，颐志澹泊，口无择言，身无择行，故英伟之士向焉。是时海内清议，云青州有邴、郑之学。魏太祖为司空，辟原署东x祭酒。太祖北伐三郡单于，还住昌国，燕 士大夫。酒酣，太祖曰：&ldquo;孤反，守诸君必将来迎，今日明旦，度皆至矣。其不来者，独有邴祭酒耳！&rdquo;言讫未久，而原先至。门下通谒，太祖大惊喜，揽履而 起，远出迎原曰：&ldquo;贤者诚难测度！孤谓君将不能来，而远自屈，诚副饥虚之心。&rdquo;谒讫而出，军中士大夫诣原者数百人。太祖怪而问之，时荀文若在坐，对曰： &ldquo;独可省问邴原耳！&rdquo;太祖曰：&ldquo;此君名重，乃亦倾士大夫心？&rdquo;文若曰：&ldquo;此一世异人，士之精藻，公宜尽礼以待之。&rdquo;太祖曰：&ldquo;固孤之宿心也。&rdquo;自是之后， 见敬益重。原虽在军历署，常以病疾，高枕里巷，终不当事，又希会见。河内张范，名公之子也，其志行有与原符，甚相亲敬。令曰：&ldquo;邴原名高德大，清规邈世， 魁然而峙，不为孤用。闻张子颇欲学之，吾恐造之者富，随之者贫也。&rdquo;魏太子为五官中郎将，天下向慕，宾客如云，而原独守道持常，自非公事不妄举动。太祖微 使人从容问之，原曰：&ldquo;吾闻国危不事冢宰，君去不奉世子，此典制也。&rdquo;於是乃转五官长史，令曰：&ldquo;子弱不才，惧其难正，贪欲相屈，以匡励之。虽云利贤，能 不恧恧！&rdquo;太子燕会，众宾百数十人，太子建议曰：&ldquo;君父各有笃疾，有药一丸，可救一人，当救君邪，父邪？&rdquo;众人纷纭，或父或君。时原在坐，不与此论。太子 谘之于原，原悖然对曰：&ldquo;父也。&rdquo;太子亦不复难之。</p><p>是后大鸿胪钜鹿张泰、河南尹扶风庞迪以清贤称，㈠永宁太仆东郡张阁以简质闻。㈡</p><p></p><p>㈠荀绰冀州记曰：钜鹿张貔，字邵虎。祖父泰，字伯阳，有名於魏。父邈，字叔辽，辽东太守。著名自然好学论，在嵇康集。为人弘深有远识，恢恢然，使求之者莫之能测也。宦历二（官）〔宫〕，元康初为城阳太守，未行而卒。</p><p></p><p>㈡杜恕著家戒称阁曰：&ldquo;张子台，视之似鄙朴人，然其心中不知天地间何者为美，何者为好，敦然似如与阴阳合德者。作人如此，自可不富贵，然而患祸当何从而来？世有高亮如子台者，皆多力慕，体之不如也。&rdquo;</p><p></p><p>管宁字幼安，北海朱虚人也。㈠年十六丧父，中表愍其孤贫，咸共赠R，悉辞不受，称财以送终。长八尺，美须眉。与平原华歆、同县邴原相友，俱游学於异 国，并敬善陈仲弓。天下大乱，闻公孙度令行於海外，遂与原及平原王烈等至于辽东。度虚馆以候之。既往见度，乃庐於山谷。时避难者多居郡南，而宁居北，示无 迁志，后渐来从之。太祖为司空，辟宁，度子康绝命不宣。㈡</p><p></p><p>㈠傅子曰：齐相管仲之后也。昔田氏有齐而管氏去之，或m鲁，或m楚。汉兴有管少卿为燕令，始家朱虚，世有名节，九世而生宁。</p><p></p><p>㈡傅子曰：宁往见度，语惟经典，不及世事。还乃因山为庐，凿坏为室。越海避难者，皆来就之而居，旬月而成邑。遂讲诗、书，陈俎豆，饰威仪，明礼让， 非学者无见也。由是度安其贤，民化其德。邴原性刚直，清议以格物，度已下心不安之。宁谓原曰：&ldquo;潜龙以不见成德，言非其时，皆招祸之道也。&rdquo;密遣令西还。 度庶子康代居郡，外以将军太守为号，而内实有王心，卑己崇礼，欲官宁以自镇辅，而终莫敢发言，其敬惮如此。</p><p></p><p>皇甫谧高士传曰：宁所居屯落，会井汲者，或男女杂错，或争井斗阋。宁患之，乃多买器，分置井傍，汲以待之，又不使知。来者得而怪之，问知宁所为，乃 各相责，不复斗讼。邻有牛暴宁田者，宁为牵牛著凉处，自为饮食，过於牛主。牛主得牛，大惭，若犯严刑。是以左右无斗讼之声，礼让移于海表。</p><p>王烈者，字彦方，於时名闻在原、宁之右。辞公孙度长史，商贾自秽。太祖命为丞相掾，徵事，未至，卒於海表。㈠
</p>
<p>
</p>
<p>㈠先贤行状曰：烈通识达道，秉义不回。以颍川陈太丘为师，二子为友。时颍川荀慈明、贾伟节、李元礼、韩元长皆就陈君学，见烈器业过人，叹服所履，亦与相亲。由是英名著於海内。道成德立，还归旧庐，遂遭父丧，泣泪三年。遇岁饥馑，路有饿殍，烈乃分釜庚之储，以救邑里之命。是以宗族称孝，乡党归仁。以典籍娱心，育人为务，遂建学校，敦崇庠序。其诱人也，皆不因其性气，诲之以道，使之从善远恶。益者不自觉，而大化隆行，皆成宝器。门人出入，容止可观，时在市井，行步有异，人皆别之。州闾成风，咸竞为善。时国中有盗牛者，牛主得之。盗者曰：&ldquo;我邂逅迷惑，从今已后将为改过。子既已赦宥，幸无使王烈闻之。&rdquo;人有以告烈者，烈以布一端遗之。或问：&ldquo;此人既为盗，畏君闻之，反与之布，何也？&rdquo;烈曰：&ldquo;昔秦穆公，人盗其骏马食之，乃赐之酒。盗者不爱其死，以救穆公之难。今此盗人能悔其过，惧吾闻之，是知耻恶。知耻恶，则善心将生，故与布劝为善也。&rdquo;间年之中，行路老父担重，人代担行数十里，欲至家，置而去，问姓名，不以告。顷之，老父复行，失剑於路。有人行而遇之，欲置而去，惧后人得之，剑主於是永失，欲取而购募，或恐差错，遂守之。至暮，剑主还见之，前者代担人也。老父揽其袂，问曰：&ldquo;子前者代吾担，不得姓名，今子复守吾剑于路，未有若子之仁，请子告吾姓名，吾将以告王烈。&rdquo;乃语之而去。老父以告烈，烈曰：&ldquo;世有仁人，吾未之见。&rdquo;遂使人推之，乃昔时盗牛人也。烈叹曰：&ldquo;韶乐九成，虞宾以和：人能有感，乃至於斯也！&rdquo;遂使国人表其闾而异之。时人或讼曲直，将质於烈，或至涂而反，或望庐而还，皆相推以直，不敢使烈闻之。时国主皆亲骖乘m烈私馆，畴谘政令。察孝廉，三府并辟，皆不就。会董卓作乱，避地辽东，躬秉农器，编於四民，布衣蔬食，不改其乐。东域之人，奉之若君。时衰世弊，识真者少，朋党之人，互相谗谤。自避世在东国者，多为人所害，烈居之历年，未尝有患。使辽东强不凌弱，众不暴寡，商贾之人，市不二价。太祖累徵召，辽东为解而不遣。以建安二十三年寝疾，年七十八而终。
</p>
<p>
</p>
<p>中国少安，客人皆还，唯宁晏然若将终焉。黄初四年，诏公卿举独行君子，司徒华歆荐宁。文帝即位，徵宁，遂将家属浮海还郡，公孙恭送之南郊，加赠服物。自宁之东也，度、康、恭前后所资遗，皆受而藏诸。既已西渡，尽封还之。㈠诏以宁为太中大夫，固辞不受。㈡明帝即位，太尉华歆逊位让宁，㈢遂下诏曰：&ldquo;太中大夫管宁，耽怀道德，服膺六艺，清虚足以侔古，廉白可以当世。曩遭王道衰缺，浮海遁居，大魏受命，则襁负而至，斯盖应龙潜升之道，圣贤用舍之义。而黄初以来，徵命屡下，每辄辞疾，拒违不至。岂朝廷之政，与生殊趣，将安乐山林，往而不能反乎！夫以姬公之圣，而T德不降，则鸣鸟弗闻。㈣以秦穆之贤，犹思询乎黄发。况朕寡德，曷能不原闻道于子大夫哉！今以宁为光禄勋。礼有大伦，君臣之道，不可废也。望必速至，称朕意焉。&rdquo;又诏青州刺史曰：&ldquo;宁抱道怀贞，潜翳海隅，比下徵书，违命不至，盘桓利居，高尚其事。虽有素履幽人之贞，而失考父兹恭之义，使朕虚心引领历年，其何谓邪？徒欲怀安，必肆其志，不惟古人亦有翻然改节以隆斯民乎！日逝月除，时方已过，澡身浴德，将以曷为？仲尼有言：&lsquo;吾非斯人之徒与而谁与哉！&rsquo;其命别驾从事郡丞掾，奉诏以礼发遣宁诣行在所，给安车、吏从、茵蓐、道上厨食，上道先奏。&rdquo;宁称草莽臣上疏曰：&ldquo;臣海滨孤微，罢农无伍，禄运幸厚。横蒙陛下纂承洪绪，德侔三皇。化溢有唐。久荷渥泽，积祀一纪，不能仰答陛下恩养之福。沈委笃z，寝疾弥留，逋违臣隶颠倒之节，夙宵战怖，无地自厝。臣元年十一月被公车司马令所下州郡，八月甲申诏书徵臣，更赐安车、衣被、茵蓐，以礼发遣，光宠并臻，优命屡至，怔营竦息，悼心失图。思自陈闻，申展愚情，而明诏抑割，不令稍章表，是以郁滞，讫于今日。诚谓乾覆，恩有纪极，不意灵润，弥以隆赫。奉今年二月被州郡所下三年十二月辛酉诏书，重赐安车、衣服，别驾从事与郡功曹以礼发遣，又特被玺书，以臣为光禄勋，躬秉劳谦，引喻周、秦，损上益下。受诏之日，精魄飞散，靡所投死。臣重自省揆，德非园、绮而蒙安车之荣，功无窦融而蒙玺封之宠，P驽下，荷栋梁之任，垂没之命，获九棘之位，惧有朱博鼓妖之眚。又年疾日侵，有加无损，不任扶舆进路以塞元责。望慕阊阖，徘徊阙庭，谨拜章陈情，乞蒙哀省，抑恩听放，无令骸骨填于衢路。&rdquo;自黄初至于青龙，徵命相仍，常以八月赐牛酒。诏书问青州刺史程喜：&ldquo;宁为守节高乎，审老疾抖傩埃&rdquo;喜上言：&ldquo;宁有族人管贡为州吏，与宁邻比，臣常使经营消息。贡说：&lsquo;宁常著o帽、布襦F、布裙，随时单□，出入闺庭，能自任杖，不须扶持。四时祠祭，辄自力强，改加衣服，著絮巾，故在辽东所有白布单衣，亲荐馔馈，跪拜成礼。宁少而丧母，不识形象，常特加觞，泫然流涕。又居宅离水七八十步，夏时诣水中澡洒手足，N於园圃。&rsquo;臣揆宁前后辞让之意，独自以生长潜逸，耆艾智衰，是以栖迟，每执谦退。此宁志行所欲必全，不为守高。&rdquo;㈤
</p>
<p>
</p>
<p>㈠傅子曰：是时康又已死，嫡子不立而立弟恭，恭懦弱，而康孽子渊有隽才。宁曰：&ldquo;废嫡立庶，下有异心，乱之所由起也。&rdquo;乃将家属乘海即受徵。宁在辽东，积三十七年乃归，其后渊果袭夺恭位，叛国家而南连吴，僭号称王，明帝使相国宣文侯征灭之。辽东之死者以万计，如宁所筹。宁之归也，海中遇暴风，船皆没，唯宁乘船自若。时夜风晦冥，船人尽惑，莫知所泊。望见有火光，辄趣之，得岛。岛无居人，又无火烬，行人咸异焉，以为神光之v也。皇甫谧曰：&ldquo;积善之应也。&rdquo;
</p>
<p>
</p>
<p>㈡傅子曰：宁上书天子，且以疾辞，曰：&ldquo;臣闻傅说发梦，以感殷宗，吕尚启兆，以动周文，以通神之才悟於圣主，用能匡佐帝业，克成大勋。臣之器朽，实非其人。虽贪清时，释体蝉蜕。内省顽病，日薄西山。唯陛下听野人山薮之原，使一老者得尽微命。&rdquo;书奏，帝亲览焉。
</p>
<p>
</p>
<p>㈢傅子曰：司空陈群又荐宁曰：&ldquo;臣闻王者显善以消恶，故汤举伊尹，不仁者远。伏见徵士北海管宁，行为世表，学任人师，清俭足以激浊，贞正足以矫时。前虽徵命，礼未优备。昔司空荀爽，家拜光禄，先儒郑玄，即授司农，若加备礼，庶必可致。至延西序，坐而论道，必能昭明古今，有益大化。&rdquo;
</p>
<p>
</p>
<p>㈣尚书君]曰：&ldquo;T造德不降，我则鸣鸟不闻，矧曰其有能格。&rdquo;郑玄曰：&ldquo;T，老也。造，成也。诗云：&lsquo;小子有造。&rsquo;老成德之人，不降志与我并在位，则鸣鸟之声不得闻，况乃曰有能德格於天者乎！言必无也。鸣鸟谓凤也。&rdquo;
</p>
<p>
</p>
<p>㈤高士传曰：管宁自越海及归，常坐一木榻，积五十余年，未尝箕股，其榻上当膝处皆穿。
</p>
<p>
</p>
<p>正始二年，太仆陶丘一、永宁卫尉孟观、侍中孙邕、中书侍郎王基荐宁曰：
</p>
<p>
</p>
<p>臣闻龙凤隐耀，应德而臻，明哲潜遁，俟时而动。是以鸾|鸣岐，周道隆兴，四皓为佐，汉帝用康。伏见太中大夫管宁，应二仪之中和，总九德之纯懿，含章素质，冰洁渊清，玄虚澹泊，与道逍遥；娱心黄老，游志六艺，升堂入室，究其阃奥，韬古今於胸怀，包道德之机要。中平之际，黄巾陆梁，华夏倾荡，王纲弛顿。遂避时难，乘桴越海，羁旅辽东三十余年。在乾之ィ匿景藏光，嘉遁养浩，韬韫儒墨，潜化傍流，秤谑馑住；瞥跛哪辏高祖文皇帝畴谘群公，思求隽V，故司徒华歆举宁应选，公车特徵，振翼遐裔，翻然来翔。行遇屯厄，遭罹疾病，即拜太中大夫。烈祖明皇帝嘉美其德，登为光禄勋。宁疾弥留，未能进道。今宁旧疾已瘳，行年八十，志无衰倦。环堵筚门，偃息穷巷，饭鬻b口，并日而食，吟咏诗书，不改其乐。困而能通，遭难必济，经危蹈险，不易其节，金声玉色，久而弥彰。揆其终始，殆天所祚，当赞大魏，辅亮雍熙。贾坝秀冢群下属望。昔高宗刻象，营求贤哲，周文启龟，以卜良佐。况宁前朝所表，名德已著，而久栖迟，未时引致，非所以奉遵明训，继成前志也。陛下践阼，纂承洪绪。圣敬日跻，超越周成。每发德音，动谘师傅。若继二祖招贤故典，宾礼俊迈，以广缉熙，济济之化，侔于前代。宁清高恬泊，拟迹前轨，德行卓绝，海内无偶。历观前世玉帛所命，申公、枚乘、周党、樊英之俦，测其渊源，览其清浊，未有厉俗独行若宁者也。诚宜束帛加璧，备礼徵聘，仍授几杖，延登东序，敷陈坟素，坐而论道，上正璇玑，协和皇极，下阜群生，彝伦攸叙，必有可观，光益大化。若宁固执匪石，守志箕山，追迹洪崖，参踪巢、许。斯亦圣朝同符唐、虞，优贤扬历，垂声千载。㈠虽出处殊涂，俯仰异体，至於兴治美俗，其揆一也。</p> 