 <p>相国歆、太尉诩、御史大夫朗及九卿奏曰：&ldquo;臣等伏读诏书，于邑益甚。臣等闻易称圣人奉天时，论语云君子畏天命，天命有去就，然后帝者有禅代。是 以唐之禅虞，命在尔躬，虞之顺唐，谓之受终；尧知天命去己，故不得不禅舜，舜知历数在躬，故不敢不受；不得不禅，奉天时也，不敢不受，畏天命也。汉朝虽承 季末陵迟之余，犹务奉天命以则尧之道，是以愿禅帝位而归二女。而陛下正于大魏受命之初，抑虞、夏之达节，尚延陵之让退，而所枉者大，所直者小，所详者轻， 所略者重，中人凡士犹为陛下陋之。没者有灵，则重华必忿愤于苍梧之神墓，大禹必郁悒于会稽之山阴，武王必不悦于(商)[高]陵之玄宫矣。是以臣等敢以死 请。且汉政在阉宦，禄去帝室七世矣，遂集矢石于其宫殿，而二京为之丘墟。当是之时，四海荡覆，天下分崩，武王亲衣甲而冠伲沐雨而栉风，为民请命，则活万 国，为世拨乱，则致升平，鸠民而立长，筑宫而置吏，元元无过，罔于前业，而始有造于华夏。陛下即位，光昭文德，以翊武功，勤恤民隐，视之如伤，惧者宁之， 劳者息之，寒者以暖，饥者以充，远人以(恩复)[德服]，寇敌以恩降，迈恩种德，光被四表；稽古笃睦，茂于放勋，网漏吞舟，弘乎周文。是以布政未，人神 并和，皇天则降甘露而臻四灵，后土则挺芝草而吐醴泉，虎豹鹿兔，皆素其色，雉鸠燕雀，亦白其羽，连理之木，同心之瓜，五采之鱼，珍祥瑞物，杂胗谄浼湔撸 无不毕备。古人有言：&lsquo;微禹，吾其鱼乎！&rsquo;微大魏，则臣等之白骨交横于旷野矣。伏省群臣外内前后章奏，所以陈□陛下之符命者，莫不条河洛之图书，据天地之 瑞应，因汉朝之款诚，宣万方之景附，可谓信矣(省)[着]矣；三王无以及，五帝无以加。民命之悬于魏[邦，民心之系于魏]政，三十有余年矣，此乃千世时至 之会，万载一遇之秋；达节广度，宜昭于斯际，拘牵小节，不施于此时。久稽天命，罪在臣等。辄营坛场，具礼仪，择吉日，昭告昊天上帝，秩群神之礼，须祭 毕，会群寮于朝堂，议年号、正朔、服色当施行，上。&rdquo;复令曰：&ldquo;昔者大舜饭糗茹草，将终身焉，斯则孤之前志也。及至承尧禅，被(珍)[]裘，妻二女，若 固有之，斯则顺天命也。群公卿士诚以天命不可拒，民望不可违，孤亦曷以辞焉？&rdquo;</p><p>庚午，册诏魏王曰：&ldquo;昔尧以配天之德，秉六合之重，犹历运之数，移于有虞，委让帝位，忽如遗迹。今天既讫我汉命，乃眷北顾，帝皇之业，实在大 魏。朕守空名以窃古义，顾视前事，犹有惭德，而王逊让至于三四，朕用惧焉。夫不辞万乘之位者，知命达节之数也，虞、夏之君，处之不疑，故勋烈垂于万载，美 名传于无穷。今遣守尚书令侍中()[觊]喻，王其速陟帝位，以顺天人之心，副朕之大愿。&rdquo;</p><p>于是尚书令桓阶等奏曰：&ldquo;今汉氏之命已四至，而陛下前后固辞，臣等伏以为上帝之临圣德，期运之隆大魏，斯岂数载？传称周之有天下，非甲子之朝， 殷之去帝位，非牧野之日也，故诗序商汤，追本玄王之至，述姬周，上录后稷之生，是以受命既固，厥德不回。汉氏衰废，行次已绝，三辰垂其征，史官着其验，耆 老记先古之占，百姓协歌谣之声。陛下应天受禅，当速即坛场，柴燎上帝，诚不宜久停神器，拒亿兆之愿。臣辄下太史令择元辰，今月二十九日，可登坛受命，请诏 王公群卿，具条礼仪别奏。&rdquo;令曰：&ldquo;可。&rdquo;</p><p>㈢献帝传曰：辛未，魏王登坛受禅，公卿、列侯、诸将、匈奴单于、四夷朝者数万人陪位，燎祭天地、五岳、四渎，曰：&ldquo;皇帝臣丕敢用玄牡昭告于皇皇 后帝：汉历世二十有四，践年四百二十有六，四海困穷，三纲不立，五纬错行，灵祥并见，推术数者，虑之古道，咸以为天之历数，运终兹世，凡诸嘉祥民神之意， 比昭有汉数终之极，魏家受命之符。汉主以神器宜授于臣，宪章有虞，致位于丕。丕震畏天命，虽休勿休。群公庶尹六事之人，外及将士，洎于蛮夷君长，佥曰： &lsquo;天命不可以辞拒，神器不可以久旷，群臣不可以无主，万几不可以无统。&rsquo;丕祗承皇象，敢不钦承。卜之守龟，兆有大横，筮之三易，兆有革兆，谨择元日，与群 寮登坛受帝玺绶，告类于尔大神；唯尔有神，尚飨永吉，兆民之望，祚于有魏世享。&rdquo;遂制诏三公：&ldquo;上古之始有君也，必崇恩化以美风俗，然百姓顺教而刑辟厝 焉。今朕承帝王之绪，其以延康元年为黄初元年，议改正朔，易服色，殊徽号，同律度量，承土行，大赦天下；自殊死以下，诸不当得赦，皆赦除之。&rdquo;</p><p>魏氏春秋曰：帝升坛礼毕，顾谓群臣曰：&ldquo;舜、禹之事，吾知之矣。&rdquo;</p><p>干宝搜神记曰：宋大夫邢史子臣明于天道，周敬王之三十七年，景公问曰：&ldquo;天道其何祥？&rdquo;对曰：&ldquo;后五(十)年五月丁亥，臣将死；死后五年五月丁 卯，吴将亡；亡后五年，君将终；终后四百年，邾王天下。&rdquo;俄而皆如其言。所云邾王天下者，谓魏之兴也。邾，曹姓，魏亦曹姓，皆邾之后。其年数则错，未知邢 史失其数邪，将年代久远，注记者传而有谬也？</p><p>黄初元年十一月癸酉，以河内之山阳邑万户奉汉帝为山阳公，行汉正朔，以天子之礼郊祭，上书不称臣，京都有事于太庙，致胙；封公之四子为列侯。追 尊皇祖太王曰太皇帝，考武王曰武皇帝，尊王太后曰皇太后。赐男子爵人一级，为父后及孝悌力田人二级。以汉诸侯王为崇德侯，列侯为关中侯。以颍阴之繁阳亭为 繁昌县。封爵增位各有差。改相国为司徒，御史大夫为司空，奉常为太常，郎中令为光禄勋，大理为廷尉，大农为大司农。郡国县邑，多所改易。更授匈奴南单于呼 厨泉魏玺绶，赐青盖车、乘舆、宝剑、玉i。十二月，初营洛阳宫，戊午幸洛阳。㈠</p><p>㈠臣松之案：诸书记是时帝居北宫，以建始殿朝群臣，门曰承明，陈思王植诗曰&ldquo;谒帝承明庐&rdquo;是也。至明帝时，始于汉南宫崇德殿处起太极、昭阳诸殿。</p><p>魏书曰：以夏数为得天，故即用夏正，而服色尚黄。</p><p>魏略曰：诏以汉火行也，火忌水，故&ldquo;洛&rdquo;去&ldquo;水&rdquo;而加&ldquo;佳&rdquo;。魏于行次为土，土，水之牡也，水得土而乃流，土得水而柔，故除&ldquo;佳&rdquo;加&ldquo;水&rdquo;，变&ldquo;雒&rdquo;为&ldquo;洛&rdquo;。</p><p>是岁，长水校尉戴陵谏不宜数行弋猎，帝大怒；陵减死罪一等。</p><p>二年春正月，郊祀天地、明堂。甲戌，校猎至原陵，遣使者以太牢祠汉世祖。乙亥，朝日于东郊。㈠初令郡国口满十万者，岁察孝廉一人；其有秀异，无 拘户口。辛巳，分三公户邑，封子弟各一人为列侯。壬午，复颍川郡一年田租。㈡改许县为许昌县。以魏郡东部为阳平郡，西部为广平郡。㈢</p><p>㈠臣松之以为礼天子以春分朝日，秋分夕月；寻此年正月郊祀，有月无日，乙亥朝日，则有日无月，盖文之脱也。案明帝朝日夕月，皆如礼文，故知此纪为误者也。</p><p>㈡魏书载诏曰：&ldquo;颍川，先帝所由起兵征伐也。官渡之役，四方瓦解，远近顾望，而此郡守义，丁壮荷戈，老弱负粮。昔汉祖以秦中为国本，光武恃河内为王基，今朕复于此登坛受禅，天以此郡翼成大魏。&rdquo;</p><p>㈢魏略曰：改长安、谯、许昌、邺、洛阳为五都；立石表，西界宜阳，北循太行，东北界阳平，南循鲁阳，东界郯，为中都之地。令天下听内徙，复五年，后又增其复。</p><p>诏曰：&ldquo;昔仲尼资大圣之才，怀帝王之器，当衰周之末，无受命之运，在鲁、卫之朝，教化乎洙、泗之上，凄凄焉，遑遑焉，欲屈己以存道，贬身以救 世。于时王公终莫能用之，乃退考五代之礼，修素王之事，因鲁史而制春秋，就太师而正雅颂，俾千载之后，莫不宗其文以述作，仰其圣以成谋，咨！可谓命世之大 圣，亿载之师表者也。遭天下大乱，百祀堕坏，旧居之庙，毁而不修，褒成之后，绝而莫继，阙里不闻讲颂之声，四时不蒸尝之位，斯岂所谓崇礼报功，盛德百世 必祀者哉！其以议郎孔羡为宗圣侯，邑百户，奉孔子祀。&rdquo;令鲁郡修起旧庙，置百户吏卒以守卫之，又于其外广为室屋以居学者。</p><p>(春)三月，加辽东太守公孙恭为车骑将军。初复五铢钱。夏四月，以车骑将军曹仁为大将军。五月，郑甘复叛，遣曹仁讨斩之。六月庚子，初祀五岳四 渎，咸秩群祀。㈠丁卯，夫人甄氏卒。戊辰晦，日有食之，有司奏免太尉，诏曰：&ldquo;灾异之作，以谴元首，而归过股肱，岂禹、汤罪己之义乎？其令百官各虔厥职， 后有天地之眚，勿复劾三公。&rdquo;</p><p>㈠魏书：甲辰，以京师宗庙未成，帝亲祠武皇帝于建始殿，躬执馈奠，如家人之礼。</p><p>秋八月，孙权遣使奉章，并遣于禁等还。丁巳，使太常邢贞持节拜权为大将军，封吴王，加九锡。冬十月，授杨彪光禄大夫。㈠以谷贵，罢五铢钱。㈡己卯，以大将军曹仁为大司马。十二月，行东巡。是岁筑陵云台。</p><p>㈠魏书曰：己亥，公卿朝朔旦，并引故汉太尉杨彪，待以客礼，诏曰：&ldquo;夫先王制几杖之赐，所以宾礼黄T褒崇元老也。昔孔光、卓茂皆以淑德高年，受 兹嘉锡。公故汉宰臣，乃祖已来，世著名节，年过七十，行不u矩，可谓老成人矣，所宜宠异以章旧德。其赐公延年杖及冯几；谒请之日，便使杖入，又可使着鹿皮 冠。&rdquo;彪辞让不听，竟着布单衣、皮弁以见。</p><p>续汉书曰：彪见汉祚将终，自以累世为三公，耻为魏臣，遂称足挛，不复行。积十余年，帝即王位，欲以为太尉，令近臣宣旨。彪辞曰：&ldquo;尝以汉朝为三 公，值世衰乱，不能立尺寸之益，若复为魏臣，于国之选，亦不为荣也。&rdquo;帝不夺其意。黄初四年，诏拜光禄大夫，秩中二千石，朝见位次三公，如孔光故事。彪上 章固让，帝不听，又为门施行马，致吏卒，以优崇之。年八十四，以六年薨。子修，事见陈思王传。</p><p>㈡魏书曰：十一月辛未，镇西将军曹真命众将及州郡兵讨破叛胡治元多、卢水、封赏等，斩首五万余级，获生口十万，羊一百一十一万口，牛八万，河西 遂平。帝初闻胡决水灌显美，谓左右诸将曰：&ldquo;昔隗嚣灌略阳，而光武因其疲弊，进兵灭之。今胡决水灌显美，其事正相似，破胡事今至不久。&rdquo;旬日，破胡告檄 到，上大笑曰：&ldquo;吾策之于帷幕之内，诸将奋击于万里之外，其相应若合符节。前后战克获虏，未有如此也。&rdquo;</p><p>三年春正月丙寅朔，日有蚀之。庚午，行幸许昌宫。诏曰：&ldquo;今之计、(考)[孝]，古之贡士也；十室之邑，必有忠信，若限年然后取士，是吕尚、周晋不显于前世也。其令郡国所选，勿拘老幼；儒通经术，吏达文法，到皆试用。有司纠故不以实者。&rdquo;㈠</p><p>㈠魏书曰：癸亥，孙权上书，说：&ldquo;刘备支党四万人，马二三千匹，出秭归，请往扫扑，以克捷为效。&rdquo;帝报曰：&ldquo;昔隗嚣之弊，祸发找兀子阳之禽，变起I关，将军其亢厉威武，勉蹈奇功，以称吾意。&rdquo;</p><p>二月，鄯善、龟兹、于阗王各遣使奉献，诏曰：&ldquo;西戎即叙，氐、羌来王，诗、书美之。顷者西域外夷并款塞内附，㈠其遣使者抚劳之。&rdquo;是后西域遂通，置戊己校尉。</p><p>㈠应劭汉书注曰：款，叩也；皆叩塞门来服从。</p><p>三月乙丑，立齐公蔽平原王，帝弟鄢陵公彰等十一人皆为王。初制封王之庶子为乡公，嗣王之庶子为亭侯，公之庶子为亭伯。甲戌，立皇子霖为河东 王。甲午，行幸襄邑。夏四月戊申，立鄄城侯植为鄄城王。癸亥，行还许昌宫。五月，以荆、扬、江表八郡为荆州，孙权领牧故也；荆州江北诸郡为郢州。</p><p></p> 