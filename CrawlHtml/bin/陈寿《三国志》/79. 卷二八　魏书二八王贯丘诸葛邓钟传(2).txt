 <p>世语曰：丘俭之诛，党与七百余人，传侍御史杜友治狱，惟举首事十人，余皆奏散。友字季子，东郡人，仕晋冀州刺史、河南尹。子默，字世玄，历吏部郎，卫尉。</p><p>俭子甸为治书侍御史，先时知俭谋将发，私出将家属逃走新安灵山上。别攻下之，夷俭三族。㈠</p><p>㈠世语曰：甸字子邦，有名京邑。齐王之废也，甸谓俭曰：&ldquo;大人居方狱重任，国倾覆而晏然自守，将受四海之责。&rdquo;俭然之。大将军恶其为人也。及俭 起兵，问屈□所在，云不来无能为也。俭初起兵，遣子宗四人入吴。太康中，吴平，宗兄弟皆还中国。宗字子仁，有俭风，至零陵太守。宗子奥，巴东监军、益州刺 史。</p><p>习凿齿曰：丘俭感明帝之顾命，故为此役。君子谓丘俭事虽不成，可谓忠臣矣。夫竭节而赴义者我也，成之与败者时也，我苟无时，成何可必乎？忘我而不自必，乃所以为忠也。古人有言：&ldquo;死者复生，生者不愧。&rdquo;若丘俭可谓不愧也。</p><p>钦亡入吴，吴以钦为都护、假节、镇北大将军、幽州牧、谯侯。㈠</p><p>㈠钦降吴表曰：&ldquo;禀命不幸，常隶魏国，两绝於天。虽侧伏隅都，自知无路。司马师滔天作逆，废害二主，辛、癸、高、莽，恶不足喻。钦累世受魏恩， 乌鸟之情，窃怀愤踊，在三之义，期於弊仆。前与丘俭、郭淮等俱举义兵，当共讨师，扫除凶孽，诚臣ff愚管所执。智虑浅薄，微节不骋，进无所依，悲痛切 心。退惟不能扶翼本朝，抱愧俯仰，靡所自厝。冒缘古义，固有所归，庶假天威，得展万一，僵仆之日，亦所不恨。辄相率将，归命圣化，惭偷苟生，非辞所陈。谨 上还所受魏使持节、前将军、山桑侯印绶。临表惶惑，伏须罪诛。&rdquo;</p><p>魏书曰：钦字仲若，谯郡人。父稷，建安中为骑将，有勇力。钦少以名将子，材武见称。魏讽反，钦坐与讽辞语相连，及下狱，掠笞数百，当死，太祖以 稷故赦之。太和中，为五营校督，出为牙门将。钦性刚暴无礼，所在倨傲陵上，不奉官法，辄见奏遣，明帝抑之。后复以为淮南牙门将，转为庐江太守、鹰扬将军。 王凌奏钦贪残，不宜抚边，求免官治罪，由是徵钦还。曹爽以钦乡里，厚养待之，不治钦事。复遣还庐江，加冠军将军，贵宠逾前。钦以故益骄，好自矜伐，以壮勇 高人，颇得虚名於三军。曹爽诛后，进钦为前将军以安其心，后代诸葛诞为扬州刺史。自曹爽之诛，钦常内惧，与诸葛诞相恶，无所与谋。会诞去兵，丘俭往，乃 阴共结谋。战败走，昼夜间行，追者不及，遂得入吴，孙峻厚待之。钦虽在他国，不能屈节下人，自吕据、朱异等诸大将皆憎疾之，惟峻常左右之。</p><p>诸葛诞字公休，琅邪阳都人，诸葛丰后也。初以尚书郎为荥阳令，㈠入为吏部郎。人有所属，辄显其言而承用之，后有当否，则公议其得失以为褒贬， 自是群僚莫不慎其所举。累迁御史中丞尚书，与夏侯玄、邓r等相善，收名朝廷，京都翕然。言事者以诞、r等浮华，合虚誉，渐不可长。明帝恶之，免诞官。㈡ 会帝崩，正始初，玄等并在职。复以诞为御史中丞尚书，出为扬州刺史，加昭武将军。</p><p>㈠魏氏春秋曰：诞为郎，与仆射杜畿试船陶河，遭风覆没，诞亦俱溺。虎贲浮河救诞，诞曰：&ldquo;先救杜侯。&rdquo;诞飘于岸，绝而复苏。</p><p>㈡世语曰：是时，当世俊士散骑常侍夏侯玄、尚书诸葛诞、邓r之徒，共相题表，以玄、畴四人为四聪，诞、备八人为八达，中书监刘放子熙、孙资子密、吏部尚书卫臻子烈三人，咸不及比，以父居势位，容之为三豫，凡十五人。帝以构长浮华，皆免官废锢。</p><p>王凌之阴谋也，太傅司马宣王潜军东伐，以诞为镇东将军、假节都督扬州诸军事，封山阳亭侯。诸葛恪兴东关，遣诞督诸军讨之，与战，不利。还，徙为镇南将军。</p><p>后丘俭、文钦反，遣使诣诞，招呼豫州士民。诞斩其使，露布天下，令知俭、钦凶逆。大将军司马景王东征，使诞督豫州诸军，渡安风津向寿春。俭、 钦之破也，诞先至寿春。寿春中十余万口，闻俭、钦败，恐诛，悉破城门出，流迸山泽，或散走入吴。以诞久在淮南，乃复以为镇东大将军、仪同三司、都督扬州。 吴大将孙峻、吕据、留赞等闻淮南乱，会文钦往，乃帅众将钦径至寿春；时诞诸军已至，城不可攻，乃走。诞遣将军蒋班追击之，斩赞，传首，收其印节。进封高平 侯，邑三千五百户，转为征东大将军。</p><p>诞既与玄、r等至亲，又王凌、丘俭累见夷灭，惧不自安，倾帑藏振施以结众心，厚养亲附及扬州轻侠者数千人为死士。㈠甘露元年冬，吴贼欲向徐 欤计诞所督兵马足以待之，而复请十万众守寿春，又求临淮筑城以备寇，内欲保有淮南。朝廷微知诞有自疑心，以诞旧臣，欲入度之。二年五月，徵为司空。诞被 诏书，愈恐，遂反。召会诸将，自出攻扬州刺史乐D，杀之。㈡敛淮南及淮北郡县屯田口十余万官兵，扬州新附胜兵者四五万人，聚谷足一年食，闭城自守。遣长史 吴纲将小子靓至吴请救。㈢吴人大喜，遣将全怿、全端、唐咨、王祚等，率三万众，密与文钦俱来应诞。以诞为左都护、假节、大司徒、骠骑将军、青州牧、寿春 侯。是时镇南将军王基始至，督诸军围寿春，未合。咨、钦等从城东北，因山乘险，得将其众突入城。</p><p>㈠魏书曰：诞赏赐过度。有犯死者，亏制以活之。</p><p>㈡世语曰：司马文王既秉朝政，长史贾充以为宜遣参佐慰劳四征，于是遣充至寿春。充还启文王：&ldquo;诞再在扬州，有威名，民望所归。今徵，必不来，祸 小事浅；不徵，事迟祸大。&rdquo;乃以为司空。书至，诞曰：&ldquo;我作公当在王文舒后，今便为司空！不遣使者，健步赍书，使以兵付乐D，此必D所为。&rdquo;乃将左右数百 人至扬州，扬州人欲闭门，诞叱曰：&ldquo;卿非我故吏邪！&rdquo;径入，D逃上楼，就斩之。</p><p>魏末传曰：贾充与诞相见，谈说时事，因谓诞曰：&ldquo;洛中诸贤，皆原禅代，君所知也。君以为云何？&rdquo;诞厉色曰：&ldquo;卿非贾豫州子？世受魏恩，如何负 国，欲以魏室输人乎？非吾所忍闻。若洛中有难，吾当死之。&rdquo;充默然。诞既被徵，请诸牙门置酒饮宴，呼牙门从兵，皆赐酒令醉，谓众人曰：&ldquo;前作千人铠仗始 成，欲以击贼，今当还洛，不复得用，欲出，将见人游戏，须臾还耳；诸君且止。&rdquo;乃严鼓将士七百人出。乐D闻之，闭州门。诞历南门宣言曰：&ldquo;当还洛邑， 出游戏，扬州何为闭门见备？&rdquo;前至东门，东门复闭，乃使兵缘城攻门，州人悉走，因风放火，焚其府库，遂杀D。诞表曰：&ldquo;臣受国重任，统兵在东。扬州刺史乐 D专诈，说臣与吴交通，又言被诏当代臣位，无状日久。臣奉国命，以死自立，终无异端。忿D不忠，辄将步骑七百人，以今月六日讨D，即日斩首，函头驿马传 送。若圣朝明臣，臣即魏臣；不明臣，臣即吴臣。不胜发愤有日，谨拜表陈愚，悲感泣血，哽咽断绝，不知所如，乞朝廷察臣至诚。&rdquo;</p><p>臣松之以为魏末传所言，率皆鄙陋。疑诞表言曲，不至於此也。</p><p>㈢世语曰：黄初末，吴人发长沙王吴芮冢，以其鲎於临湘为孙坚立庙。芮容貌如生，衣服不朽。后豫发者见吴纲曰：&ldquo;君何类长沙王吴芮，但微短 耳。&rdquo;纲瞿然曰；&ldquo;是先祖也，君何由见之？&rdquo;见者言所由，纲曰：&ldquo;更葬否？&rdquo;答曰：&ldquo;即更葬矣。&rdquo;自芮之卒年至冢发，四百余年，纲，芮之十六世孙矣。</p><p>六月，车驾东征，至项。大将军司马文王督中外诸军二十六万众，临淮讨之。大将军屯丘头。使基及安东将军陈骞等四面合围，表里再重，堑垒甚峻。又 使监军石苞、贾荽淌分萏┑龋简锐卒为游军，备外寇。钦等数出犯围，逆击走之。吴将朱异再以大众来迎诞等，渡黎浆水，泰等逆与战，每摧其锋。孙D以异战不 进，怒而杀之。城中食转少，外救不至，众无所恃。将军蒋班、焦彝，皆诞爪牙计事者也，弃诞，逾城自归大将军。㈠大将军乃使反间，以奇变说全怿等，怿等率众 数千人开门来出。城中震惧，不知所为。</p><p>㈠汉晋春秋曰：蒋班、焦彝言于诸葛诞曰：&ldquo;朱异等以大众来而不能进，孙D杀异而归江东，外以发兵为名，而内实坐须成败，其归可见矣。今宜及众心 尚固，士卒思用，并力决死，攻其一面，虽不能尽克，犹可有全者。&rdquo;文钦曰：&ldquo;江东乘战胜之威久矣，未有难北方者也。况公今举十余万之众内附，而钦与全端等 皆同居死地，父子兄弟尽在江表，就孙D不欲，主上及其亲戚岂肯听乎？且中国无岁无事，军民并疲，今守我一年，势力已因，异图生心，变故将起，以往准今，可 计日而望也。&rdquo;班、彝固劝之，钦怒，而诞欲杀班。二人惧，且知诞之必败也，十一月，乃相携而降。</p><p>三年正月，诞、钦、咨等大为攻具，昼夜五六日攻南围，欲决围而出。㈠围上诸军，临高以发石车火箭逆烧破其攻具，弩矢及石雨下，死伤者蔽地，血流 盈堑。复还入城，城内食转竭，降出者数万口。钦欲尽出北方人，省食，与吴人坚守，诞不听，由是争恨。钦素与诞有隙，徒以计合，事急愈相疑。钦见诞计事，诞 遂杀钦。钦子鸯及虎将兵在小城中，闻钦死，勒兵驰赴之，众不为用。鸯、虎单走，逾城出，自归大将军。军吏请诛之，大将军令曰：&ldquo;钦之罪不容诛，其子固应当 戮，然鸯、虎以穷归命，且城未拔，杀之是坚其心也。&rdquo;乃赦鸯、虎，使将兵数百骑驰巡城，呼语城内云：&ldquo;文钦之子犹不见杀，其余何惧？&rdquo;表鸯、虎为将军，各 赐爵关内侯。城内喜且扰，又日饥困，诞、咨等智力穷。大将军乃自临围，四面进兵，同时鼓Y登城，城内无敢动者。诞窘急，单乘马，将其麾下突小城门出。大将 军司马胡奋部兵逆击，斩诞，传首，夷三族。诞麾下数百人，坐不降见斩，皆曰：&ldquo;为诸葛公死，不恨。&rdquo;其得人心如此。㈡唐咨、王祚及诸裨将皆面缚降，吴兵万 众，器仗军实山积。</p><p>㈠汉晋春秋曰：文钦曰：&ldquo;蒋班、焦彝谓我不能出而走，全端、全怿又率众逆降，此敌无备之时也，可以战矣。&rdquo;诞及唐咨等皆以为然，遂共悉众出攻。</p><p>㈡干宝晋纪曰：数百人拱手为列，每斩一人，辄降之，竟不变，至尽，时人比之田横。吴将于诠曰：&ldquo;大丈夫受命其主，以兵救人，既不能克，又束手於敌，吾弗取也。&rdquo;乃免胄冒陈而死。</p><p>初围寿春，议者多欲急攻之，大将军以为：&ldquo;城固而众多，攻之必力屈，若有外寇，表里受敌，此危道也。今三叛相聚於孤城之中，天其或者将使同就 戮，吾当以全策縻之，可坐而制也。&rdquo;诞以二年五月反，三年二月破灭。六军按甲，深沟高垒，而诞自困，竟不烦攻而克。㈠及破寿春，议者又以为淮南仍为叛逆， 吴兵室家在江南，不可纵，宜悉坑之。大将军以为古之用兵，全国为上，戮其元恶而已。吴兵就得亡还，m可以示中国之弘耳。一无所杀，分布三河近郡以安处之。</p><p>㈠干宝晋纪曰：初，寿春每岁雨潦，淮水溢，常淹城邑。故文王之筑围也，诞笑之曰：&ldquo;是固不攻而自败也。&rdquo;及大军之攻，亢旱逾年。城既陷，是日大雨，围垒皆毁。诞子靓，字仲思，吴平还晋。靓子恢，字道明，位至尚书令，追赠左光禄大夫开府。</p><p>唐咨本利城人。黄初中，利城郡反，杀太守徐箕，推咨为主。文帝遣诸军讨破之，咨走入海，遂亡至吴，官至左将军，封侯、持节。诞、钦屠戮，咨亦生 禽，三叛皆获，天下快焉。㈠拜咨安远将军，其余裨将咸假号位，吴众悦服。江东感之，皆不诛其家。其淮南将吏士民诸为诞所胁略者，惟诛其首逆，余皆赦之。听 鸯、虎收敛钦丧，给其车牛，致葬旧墓。㈡</p><p>㈠傅子曰：宋建椎牛祷赛，终自焚灭。文钦日祠祭事天，斩于人手。诸葛诞夫妇聚会神巫，淫祀求福，伏尸淮南，举族诛夷。此天下所共见，足为明鉴也。</p><p>㈡习凿齿曰：自是天下畏威怀德矣。君子谓司马大将军於是役也，可谓能以德攻矣。夫建业者异矣，各有所尚，而不能兼并也。故穷武之雄毙于不仁，存 义之国丧于懦退，今一征而禽三叛，大虏吴众，席卷淮浦，俘馘十万，可谓壮矣。而未及安坐，丧王基之功，种惠吴人，结异类之情，鸯葬钦，忘畴昔之隙，不咎 诞众，使扬士怀愧，功高而人乐其成，业广而敌怀其德，武昭既敷，文算又洽，推此道也，天下其孰能当之哉？丧王基，语在基传。</p><p>鸯一名m。晋诸公赞曰，m后为将军，破凉州虏，名闻天下。太康中为东夷校尉、假节。当之职，入辞武帝，帝见而恶之，以他事免m官。东安公繇，诸葛诞外孙，欲杀m，因诛杨骏，诬m谋逆，遂夷三族。</p><p>邓艾字士载，义阳棘阳人也。少孤，太祖破荆州，徙汝南，为农民养犊。年十二，随母至颍川，读故太丘长陈碑文，言&ldquo;文为世范，行为士则&rdquo;，艾遂 自名范，字士则。后宗族有与同者，故改焉。为都尉学士，以口吃，不得作肿簟Ｎ稻田守丛草吏。同郡吏父怜其家贫，资给甚厚，艾初不称谢。每见高山大泽，辄 规度指画军营处所，时人多笑焉。后为典农纲纪，上计吏，因使见太尉司马宣王。宣王奇之，辟之为掾，㈠迁尚书郎。</p><p>㈠世语曰：邓艾少为襄城典农部民，与石苞皆年十二三。谒者阳翟郭玄信，武帝监军郭诞元奕之子。建安中，少府吉本起兵许都，玄信坐被刑在家，从典 农司马求人御，以艾、苞与御，行十余里，与语，悦之，谓二人皆当远至为佐相。艾后为典农功曹，奉使诣宣王，由此见知，遂被拔擢。</p><p>时欲广田畜谷，为灭贼资，使艾行陈、项已东至寿春。艾以为&ldquo;田良水少，不足以尽地利，宜开河渠，可以引水浇溉，大积军粮，又通运漕之道。&rdquo;乃著 济河论以喻其指。又以为&ldquo;昔破黄巾，因为屯田，积谷于许都以制四方。今三隅已定，事在淮南，每大军征举，运兵过半，功费巨亿，以为大役。陈、蔡之间，土下 田良，可省许昌左右诸稻田，并水东下。令淮北屯二万人，淮南三万人，十二分休，常有四万人，且田且守。水丰常收三倍於西，计除众费，岁完五百万斛以为军 资。六七年间，可积三千万斛於淮上，此则十万之众五年食也。以此乘吴，无往而不克矣。&rdquo;宣王善之，事皆施行。正始二年，乃开广漕渠，每东南有事，大军兴 众，舟而下，达于江、淮，资食有储而无水害，艾所建也。</p><p>出参征西军事，迁南安太守。嘉平元年，与征西将军郭淮拒蜀偏将军姜维。维退，淮因西击羌。艾曰：&ldquo;贼去未远，或能复还，宜分诸军以备不虞。&rdquo;於 是留艾屯白水北。三日，维遣廖化自白水南向艾结营。艾谓诸将曰：&ldquo;维今卒还，吾军人少，法当来渡而不作桥。此维使化持吾，令不得还。维必自东袭取洮城。&rdquo; 洮城在水北，去艾屯六十里。艾即夜潜军径到，维果来渡，而艾先至据城，得以不败。赐爵关内侯，加讨寇将军，后迁城阳太守。</p><p></p> 