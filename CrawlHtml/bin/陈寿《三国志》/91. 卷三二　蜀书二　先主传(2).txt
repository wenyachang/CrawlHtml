 <p>㈠魏书曰：备因激怒其众曰：&ldquo;吾为益州征强敌，师徒勤瘁，不遑宁居；今积帑藏之财而吝於赏功，望士大夫为出死力战，其可得乎！&rdquo;</p><p>㈡益部耆旧杂记曰：张肃有威仪，容貌甚伟。松为人短小，放荡不治节操，然识达精果，有才帧Ａ蹊扒惨璨芄，曹公不甚礼；公主簿杨深器之，白公辟松，公不纳。以公所撰兵书示松，松宴饮之间一看便诵。以此益异之。</p><p>㈢益部耆旧杂记曰：张任，蜀郡人，家世寒门。少有胆勇，有志节，仕州为从事。</p><p>十九年夏，雒城破，㈠进围成都数十日，璋出降。㈡蜀中殷盛丰乐，先主置酒大飨士卒，取蜀城中金银分赐将士，还其谷帛。先主复领益州牧，诸葛亮为 股肱，法正为谋主，关羽、张飞、马超为爪牙，许靖、麋竺、简雍为宾友。及董和、黄权、李严等本璋之所授用也，吴壹、费观等又璋之婚亲也，彭k又璋之所排摈 也，刘巴者宿昔之所忌恨也，皆处之显任，尽其器能。有志之士，无不竞劝。</p><p>㈠益部耆旧杂记曰：刘璋遣张任、刘Y率精兵拒捍先主於涪，为先主所破，退与璋子循守雒城。任勒兵出於雁桥，战复败。禽任。先主闻任之忠勇，令军降之，任厉声曰：&ldquo;老臣终不复事二主矣。&rdquo;乃杀之。先主叹惜焉。</p><p>㈡傅子曰：初，刘备袭蜀，丞相掾赵戬曰：&ldquo;刘备其不济乎？拙於用兵，每战则败，奔亡不暇，何以图人？蜀虽小区，险固四塞，独守之国，难卒并 也。&rdquo;徵士傅衷唬&ldquo;刘备宽仁有度，能得人死力。诸葛亮达治知变，正而有谋，而为之相；张飞、关羽勇而有义，皆万人之敌，而为之将：此三人者，皆人杰也。 以备之略，三杰佐之，何为不济也？&rdquo;</p><p>典略曰：赵戬，字叔茂，京兆长陵人也。质而好学，言称诗书，爱恤於人，不论疏密。辟公府，入为尚书选部郎。董卓欲以所私并充台阁，戬拒不听。卓 怒，召戬欲杀之，观者皆为戬惧，而戬自若。及见卓，引辞正色，陈说是非，卓虽凶戾，屈而谢之，迁平陵令。故将王允被害，莫敢近者，戬弃官收敛之。三辅乱， 戬客荆州，刘表以为宾客。曹公平荆州，执戬手曰：&ldquo;何相见之晚也！&rdquo;遂辟为掾。后为五官将司马，相国锺繇长史，年六十余卒。</p><p>二十年，孙权以先主已得益州，使使报欲得荆州。先主言：&ldquo;须得凉州，当以荆州相与。&rdquo;权忿之，乃遣吕蒙袭夺长沙、零陵、桂阳三郡。先主引兵五万 下公安，令关羽入益阳。是岁，曹公定汉中，张鲁遁走巴西。先主闻之，与权连和，分荆州、江夏、长沙、桂阳东属，南郡、零陵、武陵西属，引军还江州。遣黄权 将兵迎张鲁，张鲁已降曹公。曹公使夏侯渊、张A屯汉中，数数犯暴巴界。先主令张飞进兵宕渠，与A等战於瓦口，破A等，〔A〕收兵还南郑。先主亦还成都。</p><p>二十三年，先主率诸将进兵汉中。分遣将军吴兰、雷铜等入武都，皆为曹公军所没。先主次于阳平关，与渊、A等相拒。</p><p>二十四年春，自阳平南渡沔水，缘山稍前，於定军兴势作营。渊将兵来争其地。先主命黄忠乘高鼓Y攻之，大破渊军，斩渊及曹公所署益州刺史赵J等。 曹公自长安举众南征。先主遥策之曰：&ldquo;曹公虽来，无能为也，我必有汉川矣。&rdquo;及曹公至，先主敛众拒险，终不交锋，积月不拔，亡者日多。夏，曹公果引军还， 先主遂有汉中。遣刘封、孟达、李平等攻申耽於上庸。</p><p>秋，群下上先主为汉中王，表於汉帝曰：&ldquo;平西将军都亭侯臣马超、左将军(领)长史〔领〕镇军将军臣许靖、营司马臣庞羲、议曹从事中郎军议中郎将 臣射援、㈠军师将军臣诸葛亮、荡寇将军汉寿亭侯臣关羽、征虏将军新亭侯臣张飞、征西将军臣黄忠、镇远将军臣赖恭、扬武将军臣法正、兴业将军臣李严等一百二 十人上言曰：昔唐尧至圣而四凶在朝，周成仁贤而四国作难，高后称制而诸吕窃命，孝昭幼冲而上官逆谋，皆冯世宠，藉履国权，穷凶极乱，社稷几危。非大舜、周 公、朱虚、博陆，则不能流放禽讨，安危定倾。伏惟陛下诞姿圣德，统理万邦，而遭厄运不造之艰。董卓首难，荡覆京畿，曹操阶祸，窃执天衡；皇后太子，鸩杀见 害，剥乱天下，残毁民物。久令陛下蒙尘忧厄，幽处虚邑。人神无主，遏绝王命，厌昧皇极，欲盗神器。左将军领司隶校尉豫、荆、益三州牧宜城亭侯备，受朝爵 秩，念在输力，以殉国难。睹其机兆，赫然愤发，与车骑将军董承同谋诛操，将安国家，克宁旧都。会承机事不密，令操游魂得遂长恶，残泯海内。臣等每惧王室大 有阎乐之祸，小有定安之变，㈡夙夜惴惴，战栗累息。昔在虞书，敦序九族，周监二代，封建同姓，诗著其义，历载长久。汉兴之初，割裂疆土，尊王子弟，是以卒 折诸吕之难，而成太宗之基。臣等以备肺腑枝叶，宗子藩翰，心存国家，念在弭乱。自操破於汉中，海内英雄望风蚁附，而爵号不显，九锡未加，非所以镇卫社稷， 光昭万世也。奉辞在外，礼命断绝。昔河西太守梁统等值汉中兴，限於山河，位同权均，不能相率，咸推窦融以为元帅，卒立效绩，摧破隗嚣。今社稷之难，急於 陇、蜀。操外吞天下，内残群寮，朝廷有萧墙之危，而御侮未建，可为寒心。臣等辄依旧典，封备汉中王，拜大司马，董齐六军，纠合同盟，扫灭凶逆。以汉中、 巴、蜀、广汉、犍为为国，所署置依汉初诸侯王故典。夫权宜之制，苟利社稷，专之可也。然后功成事立，臣等退伏矫罪，虽死无恨。&rdquo;遂於沔阳设坛场，陈兵列 众，群臣陪位，读奏讫，御王冠於先主。</p><p>㈠三辅决录注曰：援字文雄，扶风人也。其先本姓谢，与北地诸谢同族。始祖谢服为将军出征，天子以谢服非令名，改为射，子孙氏焉。兄坚，字文固， 少有美名，辟公府为黄门侍郎。献帝之初，三辅饥乱，坚去官，与弟援南入蜀依刘璋，璋以坚为长史。刘备代璋，以坚为广汉、蜀郡太守。援亦少有名行，太尉皇甫 嵩贤其才而以女妻之，丞相诸葛亮以援为祭酒，迁从事中郎，卒官。</p><p>㈡赵高使阎乐杀二世。王莽废孺子以为定安公。</p><p>先主上言汉帝曰：&ldquo;臣以具臣之才，荷上将之任，董督三军，奉辞於外，不得扫除寇难，靖匡王室，久使陛下圣教陵迟，六合之内，否而未泰，惟忧反 侧，M如疾首。曩者董卓造为乱阶，自是之后，群凶纵横，残剥海内。赖陛下圣德威灵，人神同应，或忠义奋讨，或上天降罚，暴逆并殪，以渐冰消。惟独曹操，久 未枭除，侵擅国权，恣心极乱。臣昔与车骑将军董承图谋讨操，机事不密，承见陷害，臣播越失据，忠义不果。遂得使操穷凶极逆，主后戮杀，皇子鸩害。虽纠合同 盟，念在奋力，懦弱不武，历年未效。常恐殒没，孤负国恩，寤寐永叹，夕惕若厉。今臣群寮以为在昔虞书敦叙九族，庶明励翼，㈠五帝损益，此道不废。周监二 代，并建诸姬，实赖晋、郑夹辅之福。高祖龙兴，尊王子弟，大启九国，卒斩诸吕，以安大宗。今操恶直丑正，繁有徒，包藏祸心，篡盗已显。既宗室微弱，帝族 无位，斟酌古式，依假权宜，上臣大司马汉中王。臣伏自三省，受国厚恩，荷任一方，陈力未效，所获已过，不宜复忝高位以重罪谤。群寮见逼，迫臣以义。臣退惟 寇贼不枭，国难未已，宗庙倾危，社稷将坠，成臣忧责碎首之负。若应权通变，以宁靖圣朝，虽赴水火，所不得辞，敢虑常宜，以防后悔。辄顺众议，拜受印玺，以 崇国威。仰惟爵号，位高宠厚，俯思报效，忧深责重，惊怖累息，如临于谷。尽力输诚，奖厉六师，率齐群义，应天顺时，扑讨凶逆，以宁社稷，以报万分，谨拜章 因驿上还所假左将军、宜城亭侯印绶。&rdquo;於是还治成都。拔魏延为都督，镇汉中。㈡时关羽攻曹公将曹仁，禽于禁於樊。俄而孙权袭杀羽，取荆州。</p><p>㈠郑玄注曰：庶，众也；励，作也；叙，次序也。序九族而亲之，以众明作羽翼之臣也。</p><p>㈡典略曰：备於是起馆舍，筑亭障，从成都至白水关，四百余区。</p><p>二十五年，魏文帝称尊号，改年曰黄初。或传闻汉帝见害，先主乃发丧制服，追谥曰孝愍皇帝。是后在所并言众瑞，日月相属，故议郎阳泉侯刘豹、青衣 侯向举、偏将军张裔、黄权、大司马属殷纯、益州别驾从事赵g、治中从事杨洪、从事祭酒何宗、议曹从事杜琼、劝学从事张爽、尹默、谯周等上言：&ldquo;臣闻河图、 洛书，五经谶、纬，孔子所甄，验应自远。谨案洛书甄曜度曰：&lsquo;赤三日德昌，九世会备，合为帝际。&rsquo;洛书宝号命曰：&lsquo;天度帝道备称皇，以统握契，百成不 败。&rsquo;洛书录运期曰：&lsquo;九侯七杰争命民炊骸，道路籍籍履人头，谁使主者玄且来。&rsquo;孝经钩命决录曰：&lsquo;帝三建九会备。&rsquo;臣父群未亡时，言西南数有黄气，直立 数丈，见来积年，时时有景云祥风，从v玑下来应之，此为异瑞。又二十二年中，数有气如旗，从西竟东，中天而行，图、书曰&lsquo;必有天子出其方&rsquo;。加是年太白、 荧惑、填星，常从岁星相追。近汉初兴，五星从岁星谋；岁星主义，汉位在西，义之上方，故汉法常以岁星候人主。当有圣主起於此州，以致中兴。时许帝尚存，故 群下不敢漏言。顷者荧惑复追岁星，见在胃昴毕；昴毕为天纲，经曰&lsquo;帝星处之，众邪消亡&rsquo;。圣讳豫睹，推揆期验，符合数至，若此非一。臣闻圣王先天而天不 违，后天而奉天时，故应际而生，与神合契。原大王应天顺民，速即洪业，以宁海内。&rdquo;</p><p>太傅许靖、安汉将军糜竺、军师将军诸葛亮、太常赖恭、光禄勋(黄权)〔黄柱〕、少府王谋等上言：&ldquo;曹丕篡弑，湮灭汉室，窃据神器，劫迫忠良，酷 烈无道。人鬼忿毒，咸思刘氏。今上无天子，海内惶惶，靡所式仰。群下前后上书者八百余人，咸称述符瑞，图、谶明徵。间黄龙见武阳赤水，九日乃去。孝经援神 契曰&lsquo;德至渊泉则黄龙见&rsquo;，龙者，君之象也。易乾九五&lsquo;飞龙在天&rsquo;，大王当龙升，登帝位也。又前关羽围樊、襄阳，襄阳男子张嘉、王休献玉玺，玺潜汉水，伏 於渊泉，晖景烛d，灵光彻天。夫汉者，高祖本所起定天下之国号也，大王袭先帝轨迹，亦兴於汉中也。今天子玉玺神光先见，玺出襄阳，汉水之末，明大王承其下 流，授与大王以天子之位，瑞命符应，非人力所致。昔周有乌鱼之瑞，咸曰休哉。二祖受命，图、书先著，以为徵验。今上天告祥，群儒英俊，并进河、洛，孔子 谶、记，咸悉具至。伏惟大王出自孝景皇帝中山靖王之胄，本支百世，乾o降祚，圣姿硕茂，神武在躬，仁覆积德，爱人好士，是以四方归心焉。考省灵图，启发 谶、纬，神明之表，名讳昭著。宜即帝位，以纂二祖，绍嗣昭穆，天下幸甚。臣等谨与博士许慈、议郎孟光，建立礼仪，择令辰，上尊号。&rdquo;即皇帝位於成都武担之 南。㈠为文曰：&ldquo;惟建安二十六年四月丙午，皇帝备敢用玄牡，昭告皇天上帝后土神o：汉有天下，历数无疆。曩者王莽篡盗，光武皇帝震怒致诛，社稷复存。今曹 操阻兵安忍，戮杀主后，滔天泯夏，罔顾天显。操子丕，载其凶逆，窃居神器。群臣将士以为社稷堕废，备宜之，嗣武二祖，龚行天罚。备惟否德，惧忝帝位。询 于庶民，外及蛮夷君长，佥曰&lsquo;天命不可以不答，祖业不可以久替，四海不可以无主&rsquo;。率土式望，在备一人。备畏天明命，又惧汉阼将湮于地，谨择元日，与百寮 登坛，受皇帝玺绶。燔瘗，告类于天神，惟神飨祚于汉家，永绥四海！&rdquo;㈡</p><p>㈠蜀本纪曰：武都有丈夫化为女子，颜色美好，盖山精也。蜀王娶以为妻，不习水土，疾病欲归国，蜀王留之，无几物故。蜀王发卒之武都担土，於成都郭中葬，盖地数亩，高十丈，号曰武担也。</p><p>臣松之案：武担，山名，在成都西北，盖以乾位在西北，故就之以即阼。</p><p>㈡魏书曰：备闻曹公薨，遣掾韩冉奉书吊，并致赙赠之礼。文帝恶其因丧求好，敕荆州刺史斩冉，绝使命。</p><p>典略曰：备遣军谋掾韩冉赍书吊，并贡锦布。冉称疾，住上庸。上庸致其书，适会受终，有诏报答以引致之。备得报书，遂称制。</p><p>章武元年夏四月，大赦，改年。以诸葛亮为丞相，许靖为司徒。置百官，立宗庙，祭高皇帝以下。㈠五月，立皇后吴氏，子禅为皇太子。六月，以子永 为鲁王，理为梁王。车骑将军张飞为其左右所害。初，先主忿孙权之袭关羽，将东征，秋七月，遂帅诸军伐吴。孙权遣书请和，先主盛怒不许，吴将陆议、李异、刘 阿等屯巫、秭归；将军吴班、冯习自巫攻破异等，军次秭归，武陵五G蛮夷遣使请兵。</p><p>㈠臣松之以为先主虽云出自孝景，而世数悠远，昭穆难明，既绍汉祚，不知以何帝为元祖以立亲庙。于时英贤作辅，儒生在宫，宗庙制度，必有宪章，而载记阙略，良可恨哉！</p><p>二年春正月，先主军还秭归，将军吴班、陈式水军屯夷陵，夹江东西岸。二月，先主自秭归率诸将进军，缘山截岭，於夷道V亭V，许交反。驻营，自 山洌音a。通武陵，遣侍中马良安慰五G蛮夷，咸相率响应。镇北将军黄权督江北诸军，与吴军相拒於夷陵道。夏六月，黄气见自秭归十余里中，广数十丈。后十 余日，陆议大破先主军於V亭，将军冯习、张南等皆没。先主自V亭还秭归，收合离散兵，遂弃船舫，由步道还鱼复，改鱼复县曰永安。吴遣将军李异、刘阿等踵蹑 先主军，屯驻南山。秋八月，收兵还巫。司徒许靖卒。冬十月，诏丞相亮营南北郊於成都。孙权闻先主住白帝，甚惧，遣使请和。先主许之，遣太中大夫宗玮报命。 冬十二月，汉嘉太守黄元闻先主疾不豫，举兵拒守。</p><p>三年春二月，丞相亮自成都到永安。三月，黄元进兵攻临邛县。遣将军陈饕趔恕Ｌ衷，元军败，顺流下江，为其亲兵所缚，生致成都，斩之。先主病笃，托孤於丞相亮，尚书令李严为副。夏四月癸巳，先主殂于永安宫，时年六十三。㈠</p><p>㈠诸葛亮集载先主遗诏敕后主曰：&ldquo;朕初疾但下痢耳，后转杂他病，殆不自济。人五十不称夭，年已六十有余，何所复恨，不复自伤，但以卿兄弟为念。 射君到，说丞相叹卿智量，甚大增，过於所望，审能如此，吾复何忧！勉之，勉之！勿以恶小而为之，勿以善小而不为。惟贤惟德，能服於人。汝父德薄，勿效 之。可读汉书、礼记，间暇历观诸子及六韬、商君书，益人意智。闻丞相为写申、韩、管子、六韬一通已毕，未送，道亡，可自更求闻达。&rdquo;临终时，呼鲁王与语： &ldquo;吾亡之后，汝兄弟父事丞相，令卿与丞相共事而已。&rdquo;</p><p>亮上言於后主曰：&ldquo;伏惟大行皇帝迈仁树德，覆焘无疆，昊天不吊，寝疾弥留，今月二十四日奄忽升遐，臣妾号G，若丧考妣。乃顾遗诏，事惟大宗，动 容损益；百寮发哀，满三日除服，到葬期复如礼；其郡国太守、相、都尉、县令长，三日便除服。臣亮亲受敕戒，震畏神灵，不敢有违。臣请宣下奉行。&rdquo;五月，梓 宫自永安还成都，谥曰昭烈皇帝。秋，八月，葬惠陵。㈠</p><p>㈠葛洪神仙传曰：仙人李意其，蜀人也。传世见之，云是汉文帝时人。先主欲伐吴，遣人迎意其。意其到，先主礼敬之，问以吉凶。意其不答而求纸笔， 画作兵马器仗数十纸已，便一一以手裂坏之，又画作一大人，掘地埋之，便径去。先主大不喜。而自出军征吴，大败还，忿耻发病死，众人乃知其意。其画作大人而 埋之者，即是言先主死意。</p><p>评曰：先主之弘毅宽厚，知人待士，盖有高祖之风，英雄之器焉。及其举国托孤於诸葛亮，而心神无贰，诚君臣之至公，古今之盛轨也。机权致裕不逮魏武，是以基宇亦狭。然折而不挠，终不为下者，抑揆彼之量必不容己，非唯竞利，且以避害云尔。</p> 