 <p>51.静胜躁，寒胜热。清静为天下正。
</p>
<p>
</p>
<p>52.天下有道，却走马以粪。天下无道，戎马生于郊。
</p>
<p>
</p>
<p>53.祸莫大于不知足；咎莫大于欲得。故知足之足，常足矣。
</p>
<p>
</p>
<p>54.不出户，知天下；不窥牖，见天道。其出弥远，其知弥少。是以圣人不行而知，不见
</p>
<p>
</p>
<p>而明，不为而成。
</p>
<p>
</p>
<p>55.为学日益，为道日损。损之又损，以至于无为。
</p>
<p>
</p>
<p>56.无为而无不为。取天下常以无事，及其有事，不足以取天下。
</p>
<p>
</p>
<p>57.圣人常无心，以百姓心为心。
</p>
<p>
</p>
<p>58.善者，吾善之；不善者，吾亦善之；德善。信者，吾信之；不信者，吾亦信之；德信。
</p>
<p>
</p>
<p>59.出生入死。生之徒，十有三；死之徒，十有三；人之生，动之于死地，亦十有三。
</p>
<p>
</p>
<p>60.道生之，德畜之，物形之，势成之。是以万物莫不尊道而贵德。
</p>
<p>
</p>
<p>61.道之尊，德之贵，夫莫之命而常自然。故道生之，德畜之；长之育之；成之熟之；养
</p>
<p>
</p>
<p>之覆之。生而不有，为而不恃，长而不宰。是谓玄德。
</p>
<p>
</p>
<p>62.修之于身，其德乃真；修之于家，其德乃馀；修之于乡，其德乃长；修之于邦，其德
</p>
<p>
</p>
<p>乃丰；修之于天下，其德乃普。故以身观身，以家观家，以乡观乡，以邦观邦，以天下观天
</p>
<p>
</p>
<p>下。吾何以知天下然哉？以此。更多老子名言敬请关注习古堂国学网的相关文章。
</p>
<p>
</p>
<p>63.知者不言，言者不知。
</p>
<p>
</p>
<p>64.挫其锐，解其纷，和其光，同其尘，是谓&ldquo;玄同&rdquo;。故不可得而亲，不可得而疏；不
</p>
<p>
</p>
<p>可得而利，不可得而害；不可得而贵，不可得而贱。故为天下贵。
</p>
<p>
</p>
<p>65.以正治国，以奇用兵，以无事取天下。吾何以知其然哉？以此：天下多忌讳，而民弥
</p>
<p>
</p>
<p>贫；人多利器，国家滋昏；人多伎巧，奇物滋起；法令滋彰，盗贼多有。故圣人云：&ldquo;我无
</p>
<p>
</p>
<p>为，而民自化；我好静，而民自正；我无事，而民自富；我无欲，而民自朴。&rdquo;
</p>
<p>
</p>
<p>66.其政闷闷，其民淳淳；其政察察，其民缺缺。是以圣人方而不割，廉而不刿，直而不
</p>
<p>
</p>
<p>肆，光而不耀。
</p>
<p>
</p>
<p>67.祸兮福之所倚，福兮祸之所伏。孰知其极？其无正也。正复为奇，善复为妖。人之迷
</p>
<p>
</p>
<p>，其日固久。
</p>
<p>
</p>
<p>68.治人事天，莫若啬。
</p>
<p>
</p>
<p>69.治大国，若烹小鲜。
</p>
<p>
</p>
<p>70.大邦者下流，天下之牝，天下之交也。牝常以静胜牡，以静为下。故大邦以下小邦，
</p>
<p>
</p>
<p>则取小邦；小邦以下大邦，则取大邦。故或下以取，或下而取。大邦不过欲兼畜人，小邦不
</p>
<p>
</p>
<p>过欲入事人。夫两者各得所欲，大者宜为下。
</p>
<p>
</p>
<p>71.为无为，事无事，味无味。
</p>
<p>
</p>
<p>72.图难于其易，为大于其细；天下难事，必作于易，天下大事，必作于细。是以圣人终
</p>
<p>
</p>
<p>不为大，故能成其大。
</p>
<p>
</p>
<p>73.夫轻诺必寡信，多易必多难。是以圣人犹难之，故终无难矣。
</p>
<p>
</p>
<p>74.合抱之木，生于毫末；九层之台，起于累土；千里之行，始于足下。
</p>
<p>
</p>
<p>75.民之从事，常于几成而败之。慎终如始，则无败事。
</p>
<p>
</p>
<p>76.古之善为道者，非以明民，将以愚之。民之难治，以其智多。故以智治国，国之贼；
</p>
<p>
</p>
<p>不以智治国，国之福。
</p>
<p>
</p>
<p>77.江海之所以能为百谷王者，以其善下之，故能为百谷王。是以圣人欲上民，必以言下
</p>
<p>
</p>
<p>之；欲先民，必以身后之。是以圣人处上而民不重，处前而民不害。是以天下乐推而不厌。
</p>
<p>
</p>
<p>以其不争，故天下莫能与之争。
</p>
<p>
</p>
<p>78.我有三宝，持而保之。一曰慈，二曰俭，三曰不敢为天下先。
</p>
<p>
</p>
<p>79.慈故能勇；俭故能广；不敢为天下先，故能成器长。今舍慈且勇；舍俭且广；舍后且
</p>
<p>
</p>
<p>先；死矣！夫慈以战则胜，以守则固。天将救之，以慈卫之。
</p>
<p>
</p>
<p>80.善为士者，不武；善战者，不怒；善胜敌者，不与；善用人者，为之下。是谓不争之
</p>
<p>
</p>
<p>德，是谓用人之力，是谓配天古之极。
</p>
<p>
</p>
<p>81.祸莫大于轻敌，轻敌几丧吾宝。故抗兵相若，哀者胜矣。
</p>
<p>
</p>
<p>82.吾言甚易知，甚易行。天下莫能知，莫能行。
</p>
<p>
</p>
<p>83.言有宗，事有君。夫唯无知，是以不我知。
</p>
<p>
</p>
<p>84.知不知，尚矣；不知知，病也。圣人不病，以其病病。夫唯病病，是以不病。
</p>
<p>
</p>
<p>85.民不畏威，则大威至。
</p>
<p>
</p>
<p>86.无狎其所居，无厌其所生。夫唯不厌，是以不厌。是以圣人自知不自见；自爱不自贵
</p>
<p>
</p>
<p>。故去彼取此。
</p>
<p>
</p>
<p>87.勇于敢则杀，勇于不敢则活。此两者，或利或害。天之所恶，孰知其故？更多老子名
</p>
<p>
</p>
<p>言敬请关注习古堂国学网的相关文章。
</p>
<p>
</p>
<p>88.天网恢恢，疏而不失。
</p>
<p>
</p>
<p>89.民不畏死，奈何以死惧之？若使民常畏死，而为奇者，吾得执而杀之，孰敢？
</p>
<p>
</p>
<p>90.民之饥，以其上食税之多，是以饥。民之难治，以其上之有为，是以难治。民之轻死
</p>
<p>
</p>
<p>，以其上求生之厚，是以轻死。夫唯无以生为者，是贤于贵生。
</p>
<p>
</p>
<p>91.人之生也柔弱，其死也坚强。草木之生也柔脆，其死也枯槁。故坚强者死之徒，柔弱
</p>
<p>
</p>
<p>者生之徒。是以兵强则灭，木强则折。强大处下，柔弱处上。
</p>
<p>
</p>
<p>92.天之道，其犹张弓欤？高者抑之，下者举之；有馀者损之，不足者补之。天之道，损
</p>
<p>
</p>
<p>有馀而补不足。人之道，则不然，损不足以奉有馀。孰能有馀以奉天下，唯有道者。
</p>
<p>
</p>
<p>93.是以圣人为而不恃，功成而不处，其不欲见贤。
</p>
<p>
</p>
<p>94.天下莫柔弱于水，而攻坚强者莫之能胜，以其无以易之。
</p>
<p>
</p>
<p>95.弱之胜强，柔之胜刚，天下莫不知，莫能行。
</p>
<p>
</p>
<p>96.和大怨，必有馀怨；报怨以德，安可以为善？
</p>
<p>
</p>
<p>97.小国寡民。使有什伯之器而不用；使民重死而不远徙。虽有舟舆，无所乘之，虽有甲
</p>
<p>
</p>
<p>兵，无所陈之。使民复结绳而用之。
</p>
<p>
</p>
<p>98.甘其食，美其服，安其居，乐其俗。邻国相望，鸡犬之声相闻，民至老死，不相往
</p>
<p>
</p>
<p>来。
</p>
<p>
</p>
<p>99.信言不美，美言不信。善者不辩，辩者不善。知者不博，博者不知。
</p>
<p>
</p>
<p>100.天之道，利而不害；圣人之道，为而不争。</p> 