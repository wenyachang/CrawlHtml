 <p>1.道可道，非常道。名可名，非常名。无名天地之始；有名万物之母。
</p>
<p>
</p>
<p>2.天下皆知美之为美，斯恶已。皆知善之为善，斯不善已。
</p>
<p>
</p>
<p>3.有无相生，难易相成，长短相形，高下相盈，音声相和，前后相随。恒也。
</p>
<p>
</p>
<p>4.不尚贤，使民不争；不贵难得之货，使民不为盗；不见可欲，使民心不乱。是以圣人
</p>
<p>
</p>
<p>之治，虚其心，实其腹，弱其志，强其骨。常使民无知无欲。使夫智者不敢为也。为无为，
</p>
<p>
</p>
<p>则无不治。
</p>
<p>
</p>
<p>5.天地不仁，以万物为刍狗；圣人不仁，以百姓为刍狗。
</p>
<p>
</p>
<p>6.多言数穷，不如守中。
</p>
<p>
</p>
<p>7.谷神不死，是谓玄牝。玄牝之门，是谓天地根。绵绵若存，用之不勤。
</p>
<p>
</p>
<p>8.天长地久。天地所以能长且久者，以其不自生，故能长生。是以圣人后其身而身先；
</p>
<p>
</p>
<p>外其身而身存。非以其无私邪？故能成其私。
</p>
<p>
</p>
<p>9.上善若水。水善利万物而不争，处众人之所恶，故几于道。
</p>
<p>
</p>
<p>10.居善地，心善渊，与善仁，言善信，政善治，事善能，动善时。夫唯不争，故无尤。
</p>
<p>
</p>
<p>11.持而盈之，不如其已；揣而锐之，不可长保。金玉满堂，莫之能守；富贵而骄，自遗
</p>
<p>
</p>
<p>其咎。功遂身退，天之道也。
</p>
<p>
</p>
<p>12.三十辐，共一毂，当其无，有车之用。埏埴以为器，当其无，有器之用。凿户牖以为
</p>
<p>
</p>
<p>室，当其无，有室之用。故有之以为利，无之以为用。
</p>
<p>
</p>
<p>13.五色令人目盲；五音令人耳聋；五味令人口爽；驰骋畋猎，令人心发狂；难得之货，
</p>
<p>
</p>
<p>令人行妨。是以圣人为腹不为目，故去彼取此。
</p>
<p>
</p>
<p>14.宠辱若惊，贵大患若身。
</p>
<p>
</p>
<p>15.太上，不知有之；其次，亲而誉之；其次，畏之；其次，侮之。信不足焉，有不信焉。
</p>
<p>
</p>
<p>16.大道废，有仁义；智慧出，有大伪；六亲不和，有孝慈；国家昏乱，有忠臣。
</p>
<p>
</p>
<p>17.绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文，
</p>
<p>
</p>
<p>不足。故令有所属：见素抱朴，少思寡欲，绝学无忧。
</p>
<p>
</p>
<p>18.人之所畏，不可不畏。
</p>
<p>
</p>
<p>19.俗人昭昭，我独昏昏。俗人察察，我独闷闷。
</p>
<p>
</p>
<p>20.曲则全，枉则直，洼则盈，敝则新，少则多，多则惑。
</p>
<p>
</p>
<p>21.是以圣人抱一为天下式。不自见，故明；不自是，故彰；不自伐，故有功；不自矜，
</p>
<p>
</p>
<p>故长。夫唯不争，故天下莫能与之争。
</p>
<p>
</p>
<p>22.希言自然。故飘风不终朝，骤雨不终日。
</p>
<p>
</p>
<p>23.企者不立；跨者不行；自见者不明；自是者不彰；自伐者无功；自矜者不长。
</p>
<p>
</p>
<p>24.有物混成，先天地生。寂兮寥兮，独立而不改，周行而不殆，可以为天地母。吾不知
</p>
<p>
</p>
<p>其名，强字之曰道，强为之名曰大。大曰逝，逝曰远，远曰反。
</p>
<p>
</p>
<p>25.故道大，天大，地大，人亦大。域中有四大，而人居其一焉。
</p>
<p>
</p>
<p>26.人法地，地法天，天法道，道法自然。
</p>
<p>
</p>
<p>27.重为轻根，静为躁君。轻则失根，躁则失君。
</p>
<p>
</p>
<p>28.物壮则老，是谓不道，不道早已。更多老子名言敬请关注习古堂国学网的相关文章。
</p>
<p>
</p>
<p>29.夫兵者，不祥之器，物或恶之，故有道者不处。
</p>
<p>
</p>
<p>30.吉事尚左，凶事尚右。偏将军居左，上将军居右，言以丧礼处之。杀人之众，以悲哀
</p>
<p>
</p>
<p>泣之，战胜以丧礼处之。
</p>
<p>
</p>
<p>31.天地相合，以降甘露，民莫之令而自均。
</p>
<p>
</p>
<p>32.始制有名，名亦既有，夫亦将知止，知止可以不殆。
</p>
<p>
</p>
<p>33.譬道之在天下，犹川谷之于江海。
</p>
<p>
</p>
<p>34.知人者智，自知者明。胜人者有力，自胜者强。知足者富。强行者有志。不失其所者
</p>
<p>
</p>
<p>久。死而不亡者寿。以其终不自为大，故能成其大。
</p>
<p>
</p>
<p>35.将欲歙之，必故张之；将欲弱之，必故强之；将欲废之，必故兴之；将欲取之，必故
</p>
<p>
</p>
<p>与之。是谓微明。
</p>
<p>
</p>
<p>36.柔弱胜刚强。鱼不可脱于渊，国之利器不可以示人。
</p>
<p>
</p>
<p>37.道常无为而无不为。更多老子名言敬请关注习古堂国学网的相关文章。
</p>
<p>
</p>
<p>38.上德不德，是以有德；下德不失德，是以无德。上德无为而无以为；下德无为而有以
</p>
<p>
</p>
<p>为。上仁为之而无以为；上义为之而有以为。上礼为之而莫之应，则攘臂而扔之。故失道而
</p>
<p>
</p>
<p>后德，失德而后仁，失仁而后义，失义而后礼。
</p>
<p>
</p>
<p>39.夫礼者，忠信之薄，而乱之首。
</p>
<p>
</p>
<p>40.昔之得一者：天得一以清；地得一以宁；神得一以灵；谷得一以生；侯得一以为天下
</p>
<p>
</p>
<p>正。
</p>
<p>
</p>
<p>41.天下万物生于有，有生于无。
</p>
<p>
</p>
<p>42.上士闻道，勤而行之；中士闻道，若存若亡；下士闻道，大笑之。不笑不足以为道。
</p>
<p>
</p>
<p>故建言有之：明道若昧；进道若退；夷道若□；上德若谷；广德若不足；建德若偷；质真若
</p>
<p>
</p>
<p>渝；大白若辱；大方无隅；大器晚成；大音希声；大象无形；道隐无名。
</p>
<p>
</p>
<p>43.道生一，一生二，二生三，三生万物。万物负阴而抱阳，冲气以为和。
</p>
<p>
</p>
<p>44.人之所恶，唯孤、寡、不谷，而王公以为称。
</p>
<p>
</p>
<p>45.人之所教，我亦教之。强梁者不得其死，吾将以为教父。
</p>
<p>
</p>
<p>46.天下之至柔，驰骋天下之至坚。无有入无间，吾是以知无为之有益。
</p>
<p>
</p>
<p>47.不言之教，无为之益，天下希及之。
</p>
<p>
</p>
<p>48.名与身孰亲？身与货孰多？得与亡孰病？
</p>
<p>
</p>
<p>49.甚爱必大费；多藏必厚亡。故知足不辱，知止不殆，可以长久。
</p>
<p>
</p>
<p>50.大成若缺，其用不弊。大盈若冲，其用不穷。大直若屈，大巧若拙，大辩若讷。</p> 