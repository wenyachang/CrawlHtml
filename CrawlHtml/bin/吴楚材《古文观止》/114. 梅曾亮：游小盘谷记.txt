 <p><p>　　〔清〕<strong>梅曾亮</strong>
</p>
<p>　　江宁府城，其西北包卢龙山而止。余尝求小盘谷，至其地，土人或曰无有。唯大竹蔽天，多歧路，曲折广狭如一，探之不可穷。闻犬声，乃急赴之，卒不见人。
</p>
<p>　　熟五斗米顷，行抵寺，曰归云堂。土田宽舒，居民以桂为业。寺傍有草径甚微，南出之，乃坠大谷。四山皆大桂树，随山陂陀。其状若仰大盂，空响内贮，謦咳不得他逸；寂寥无声，而耳听常满。渊水积焉，尽山麓而止。
</p>
<p>　　由寺北行，至卢龙山，其中坑谷洼隆，若井灶龈腭之状。或曰：“遗老避兵者，三十六茅庵，七十二团瓢，皆当其地。”
</p>
<p>　　日且暮，乃登山循城而归。瞑色下积，月光布其上。俯视万影摩荡，若鱼龙起伏波浪中。诸人皆曰：“此万竹蔽天处也。所谓小盘谷，殆近之矣。”
</p>
<p>　　同游者，侯振廷舅氏，管君异之、马君湘帆，欧生岳庵，弟念勤，凡六人。
</p>
<p>　　――选自咸丰刻本《柏枧山房全集》　
</p>
<p>
</p>
<p>　
</p>
<p>　　江宁府城，它的西北面被卢龙山包围而止。我曾经去探访过小盘谷，到了那里，当地有的人却说没有这地方；但见万竹蔽天，歧路很多，曲折广狭却相同，顺路寻求也见不到尽头。忽听得犬吠声，急忙赶去，终不见人。
</p>
<p>　　约摸走了可以煮熟五斗米的时间，到一寺院，叫归云堂。土田宽舒，居民以种桂树为职业。寺旁有一条小小草径，向南一伸，便下垂大谷。四面山上都是大桂树，山沿崖倾斜，形状象大钵仰天，空响积贮其中，咳嗽之声也不能泄散，在寂寥无声中，耳边却常常听到嗡嗡嗡的声音。深潭中的积水，一直贯注到山脚。
</p>
<p>　　从寺院朝北走，走到卢龙山，山中的坑谷凹凹凸凸，象井灶那样高低相接。有人说：“这是明代遗老避兵火之地，所谓三十六茅庵、七十二团瓢该是在这里。”
</p>
<p>　　到了傍晚，于是登山循城而归。这时暮色下密，月光遍布其上，低头看去，只见万影荡漾，象鱼龙起伏于波浪中。同行的人都说：“这是万竹蔽天的地方呀！所谓小盘谷，大概就是了吧。”
</p>
<p>　　同游的人，有舅父侯振廷，朋友管异之、<strong>马湘</strong>帆，学生欧岳庵，弟弟念勤，连我共六人。
</p>
<p>　　（金性尧） <!--/HTMLBUILERPART0-->
</p>
<p><!--/HTMLBUILERPART0--> 